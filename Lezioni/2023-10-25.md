# Lezione 11
### Sistemi di Congruenze
Consideriamo un sistema di congruenze: $$\begin{cases}a_{1}x\equiv b_{1}\text{ (mod }n_{1})\\a_{2}x\equiv b_{2}\text{ (mod }n_{2})\\...\\a_{s}x\equiv b_{s}\text{ (mod }n_{s}) \end{cases}$$ in cui supponiamo $MCD(n_{i},n_{j})=1, \text{ con } i\ne j.$ Una soluzione di un sistema del genere è un intero che soddisfa *contemporaneamente tutte* le congruenze del sistema (il che implica che se anche una sola delle congruenze non è risolubile, allora il sistema non ammette soluzioni).

Attraverso il procedimento che abbiamo visto nella [[2023-10-20#Proposizione - Congruenza semplificabile attraverso il $MCD$ e soluzioni di un'equazione congruenziale|proposizione che lega le equazioni congruenziali al Massimo Comun Divisore]], possiamo trasformare il sistema precedente in un sistema di questo tipo: $$\begin{cases}a'_{1}x\equiv b'_{1}\text{ (mod }n'_{1})\\a'_{2}x\equiv b'_{2}\text{ (mod }n'_{2})\\...\\a'_{s}x\equiv b'_{s}\text{ (mod }n'_{s}) \end{cases}$$
dove $a'_{i}=\dfrac{a_{i}}{d_{i}},b'_{i}=\dfrac{b_{i}}{d_{i}}$ e $n_{i}'=\dfrac{n_{i}}{d_{i}}$ con $d_{i}=MCD(a_{i},n_{i}),$ e inoltre vale ancora la condizione $MCD(n_{i},n_{j})=1, \text{ con } i\ne j.$ 

Adesso notiamo che, preso un $k=1,...,s$ abbiamo che $MCD(a'_{k},n'_{k})=1.$ Quindi, per il [[2023-10-20#Corollario - Unica soluzione di Equazione congruenziale|corollario della proposizione che lega le equazioni congruenziali al Massimo Comun Divisore]], ciascuna delle congruenze ammette un'unica soluzione $c_{k}$ modulo $n'_{k}.$ Possiamo quindi sostituire il sistema con questo:$$\begin{cases}x\equiv c_{1}\text{ (mod }n_{1}')\\x\equiv c_{2}\text{ (mod }n_{2}')\\...\\x\equiv c_{s}\text{ (mod }n_{s}') \end{cases}$$
Questo procedimento è importante, perché può essere utilizzato per ricavare un *sistema di tipo cinese*, requisito fondamentale nel Teorema Cinese del Resto.
### Teorema Cinese del Resto
Consideriamo un sistema di congruenze: $$\begin{cases}x\equiv a_{1}\text{ (mod }n_{1}) \\ x\equiv a_2\text{ (mod }n_{2}) \\...\\ x\equiv a_{k}\text{ (mod }n_{k})\end{cases}$$Dove gli $n_{i}$ sono degli interi coprimi tra di loro, ovvero che il loro $MCD=1,$ mentre gli $a_{i}$ sono interi qualsiasi (notiamo che quindi è un *sistema cinese*. Se ciò accade, il teorema ci garantisce che un sistema del genere ammette un'unica soluzione modulo $n_{1}\cdot n_{2}\cdot...\cdot n_{k}$.

Per trovare le soluzioni di sistemi come questo si applica il seguente algoritmo:
0) Controllare che gli $n_{i}$ siano a due a due coprimi
1) Calcolare il prodotto dei moduli: $N=n_{1}\cdot n_{2}\cdot n_{3}$ e il prodotto tra i moduli escluso uno per tutti i moduli presenti: $N_{1}=n_{2}\cdot n_{3},$ $N_{2}=n_{1}\cdot n_{3},$ $N_{3}=n_{1}\cdot n_{2}.$
2) Risolvere le congruenze $N_iy_i\equiv 1\text{ (mod }n_i),$ ovvero cercare l'inverso modulo $n_{i}$ per ogni $N_{i}$ (si può fare con l'identità di Bézout)
3) La soluzione del sistema è: $$x\equiv a_1N_1y_1+a_2N_2y_2+a_3N_3y_3\text{ (mod }N).$$
La soluzione è espressa modulo $N,$ e ciò significa che data una soluzione particolare tutte le altre soluzioni si otterranno sommando o sottraendo multipli di $N.$
###### Dimostrazione
Ipotesi: Siano $n_{1},n_{2},...n_{k}$ interi positivi tali che $MCD(n_{i},n_{j})=1$ per ogni $i\ne j.$
Se $N=n_{1}\cdot n_{2}\cdot ...\cdot n_{k}$ e $N_{i}=\dfrac{N}{n_{i}}$ allora $MCD(N_{i},n_{i})=1.$ Quindi la congruenza $$N_{i}y_{i}\equiv 1\text{ (mod }n_{i})$$ ha soluzione, perché il $MCD(N_{i},n_{i})\space|\space 1.$ Risolviamo questa equazione congruenziale cercando l'inverso di $N_{i}$ modulo $n_{i}.$ 

Una volta svolto per ogni $i,$ la soluzione finale sarà: $$x= a_1N_1y_1+a_2N_2y_2+a_3N_3y_3.$$
Osserviamo che $x$ è soluzione di ogni equazione del sistema. Osserviamo il valore di $x$ modulo $n_{i}:$$$x\equiv a_{i}N_{i}y_{i}\text{ (mod }n_{i})$$ perché qualsiasi $N_{j}$ con $j\ne i$ è multiplo di $n_{i}$ ovvero $N_{j}\equiv 0\text{ (mod }n_{i}).$

Come abbiamo già dimostrato prima, essendo $y_{i}$ l'inverso di $N_{i}$ modulo $n_{i},$ $N_{i}\cdot y_{i}=1,$ quindi $x\equiv a_{i}\text{ (mod }n_{i}),$ che è proprio la nostra equazione iniziale.

Tale soluzione è unica modulo $N.$ Sia $\tilde{z}$ un'altra soluzione del sistema, cioè $$\tilde{z}\equiv a_{i}\text{ (mod }n_{i}),\quad\forall i=1,..,k.$$ allora $x-\tilde{z}\equiv 0\text{ (mod }n_{i}), \forall n_{i},$ da cui $x-\tilde{z}\equiv 0\text{ (mod }n_{1}\cdot n_{2}\cdot...\cdot n_{k}).\qquad \square$

###### Esempio - Esercizio sul teorema cinese del resto
Prendiamo questo sistema:$$\begin{cases}x\equiv &2\text{ (mod }5) \\ x\equiv &3\text{ (mod }6) \\ x\equiv &1\text{ (mod }7)\end{cases}$$
0) Il sistema ammette soluzioni perché $5,6,7$ sono a due a due coprimi.
1) Calcoliamo $N=5\cdot 6\cdot 7 =210,$  $N_{1}=6\cdot 7=42,$ $N_{2}=5\cdot 7=35$ $N_{3}=5\cdot 6=30$
2) Risolvo le congruenze:$$\begin{align}N_{1}y_{1}\equiv 1\text{ (mod }n_{1)}\\ N_{2}y_{2}\equiv 1\text{ (mod }n_{3)}\\ N_{1}y_{3}\equiv 1\text{ (mod }n_3) \end{align}$$ovvero:$$\begin{align}42y_{1}\equiv 1\text{ (mod }5)\longrightarrow 2y_{1} \equiv 1\text{ (mod }5) \rightarrow y_{1}\equiv 3\text{ (mod }5) \\ 35y_{2}\equiv 1\text{ (mod }6)\longrightarrow -y_{2} \equiv 1\text{ (mod }6) \rightarrow y_{2}\equiv -1\text{ (mod }6) \\ 30y_{3}\equiv 1\text{ (mod }7)\longrightarrow 2y_{3} \equiv 1\text{ (mod }7) \rightarrow y_{3}\equiv 4\text{ (mod }7)\end{align}$$
3) La soluzione è$$x\equiv 2\cdot 42\cdot 3+3\cdot 35\cdot (-1)+1\cdot 30\cdot 4\text{ (mod }210)\longrightarrow x\equiv 57\text{ (mod }210)$$
Ricordiamo che questo teorema soddisfa una condizione **sufficiente** e non necessaria, per cui possono esserci dei casi per cui anche se i moduli non sono a due a due coprimi possono esserci soluzioni.

###### Esercizio - Come si riduce un sistema congruenziale ad un sistema cinese e come si risolve
Per vedere come si risolve un sistema congruenziale trasformandolo prima in cinese, clicca qui
- Teorema cinese del resto. 
- Sistemi riducibili ad un sistema cinese.



