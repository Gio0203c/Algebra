# Lezione 15
### Nucleo di un Omomorfismo
###### Proposizione - Nucleo e immagine di un omomorfismo
Siano $G_{1}$ e $G_{2}$ due gruppi con elementi neutri rispettivamente $e_{1}$ e $e_{2}.$ Sia $\varphi:G_{1}\longrightarrow G_{2}$ un omomorfismo. Il **nucleo**, indicato con $Ker(\varphi)$ di $\varphi$ è il sottoinsieme di $G$ definito come:$$Ker(\varphi)=\{a\in G_{1}: f(a)=e_{2} \}$$
L'immagine $\varphi(G),$ indicata come $Im(\varphi),$ è il sottoinsieme di $G_{2}$ definito come: $$\varphi(G)=\{\varphi(a):a\in G \}.$$
###### Proposizione - Nucleo e immagine di un omomorfismo come sottogruppi
Siano $G_{1}$ e $G_{2}$ due gruppi con elementi neutri rispettivamente $e_{1}$ e $e_{2}.$ Sia $\varphi:G_{1}\longrightarrow G_{2}$ un omomorfismo. Allora valgono le tre proposizioni:
1) Il nucleo $Ker(\varphi)$ è un sottogruppo di $G_{1}.$
2) L'immagine $Im(\varphi)$ è un sottogruppo di $G_{2}.$
3) $\varphi$ è iniettiva se e soltanto se $Ker(\varphi)=\{e_{1} \}$

Dimostrazione:
1) Ricordando le [[2023-10-27#Proposizione - Proprietà degli elementi neutri di un omomorfismo|proprietà degli elementi neutri di un omomorfismo]], $e_{1}$ è in $Ker(\varphi).$ Dunque $Ker(\varphi)\ne\emptyset.$ Se $x,y\in Ker(\varphi),$ allora $$\varphi(x\star_{1}y^{-1})=\varphi(x)\star_{2}\varphi(y)^{-1}=e_{2}\star_{2}e_{2}^{-1}=e_{2}$$ cioè $x\star_{1}y^{-1}\in Ker(\varphi).$ Per cui $Ker(\varphi)$ è un sottogruppo di $G_{1}.$
2) Per lo stesso motivo di prima, $e_{2}$ è in $Im(\varphi).$ Dunque $Im(\varphi)$ non è vuoto. Se $x,y\in Im(\varphi),$ esistono $a,b\in G$ tali che $\varphi(a)=x$ e $\varphi(b)=y.$ Dunque $$x\star_{2} y^{-1}=\varphi(a)\star_{2}\varphi(b)^{-1}=\varphi(a\star _{1}b^{-1})\in Im(\varphi)$$ Per cui $Im(\varphi)$ è un sottogruppo di $G_{2}$
 3) $\implies:$
	Supponiamo che $\varphi$ sia iniettiva. Ancora per le proprietà degli elementi neutri degli omomorfismi abbiamo sempre che $\{e_{1} \}\subseteq Ker(\varphi).$
	 
	 Per dimostrare l'inclusione opposta, prendiamo $x\in Ker(\varphi).$ Allora $\varphi(x)=e_{2}.$ Ma vale anche che $\varphi(e_{1})=e_{2}$ e per l'iniettività segue che $x=e_{1},$ altrimenti sarebbe un assurdo.
	$\Longleftarrow:$
	Supponiamo adesso $Ker(\varphi)=\{e_{1} \}$ e assumiamo $\varphi(x)=\varphi(y)$ per certi $x,y .$ Allora $\varphi(x\star_{1}y^{-1})=\varphi(x)\star_{2}\varphi(y)^{-1}=e_{2}$ e quindi $x\star_{1}y^{-1}\in Ker(\varphi).$ Perciò $x\star_{1}y^{-1}=e_{1}$ e dunque $x=y.$ Questo finisce la dimostrazione.
### Ordine e Gruppi Ciclici
###### Proposizione - Potenza di un elemento di un gruppo
Sia $(G,\star)$ un gruppo, sia $g\in G$ e $i$ un intero. Si definisce **potenza** $g^{i}$ di $g$ con esponente $i$ il seguente elemento di $G:$ $$g^{i}=\begin{cases} g\star g\star ...\star g &\text{se }i>0\\ e_{G} &\text{se }i=0\\ g^{-1}\star g^{-1}\star ...\star g^{-1} &\text{se }i<0\end{cases}$$
E valgono, per ogni $i,j\in\mathbb{Z},$ le seguenti relazioni:
$$\begin{align}g^{i}\star g^{j}=g^{i+j}\\(g^{i})^{j}=g^{ij}. \end{align}$$

Attenzione! La potenza all'interno del gruppo non è uguale all'elevazione a potenza che conosciamo. Fare la potenza di un elemento $x$ di un gruppo $G$ equivale ad iterare a partire da $x$ o da $x^{-1}$ l'operazione del gruppo. Vediamo di seguito entrambi gli esempi con $\star$ come addizione e come moltiplicazione:

| $\star=+$ (addizione) | $\star=\cdot$ (moltiplicazione) |  |
| ---- | ---- | ---- |
| $e=0$ | $e=1$ |  |
| $-a$ | $a^{-1}$ |  |
| $ia=\underset{i \text{ volte}}{\underbrace{a+ a+...+ a}}$ | $a^{i}=\underset{i \text{ volte}}{\underbrace{a\cdot a\cdot...\cdot a}}$ | se $i>0$ |
| $ia=\underset{i \text{ volte}}{\underbrace{(-a)+ (-a)+...+ (-a)}}$ | $a^{i}=\underset{i \text{ volte}}{\underbrace{a^{-1}\cdot a^{-1}\cdot...\cdot a^{-1}}}$ | se $i<0$ |
###### Proposizione - Ordine di un gruppo $G$ e di un elemento di $G$
Sia $G$ un gruppo finito, l'ordine di $G,$ indicato con $|G|,$ è la sua cardinalità.

Se invece consideriamo un elemento $g\in G$ del gruppo $(G,\star),$ l'**ordine** (o periodo) di un elemento è il più piccolo intero positivo $r$ tale che, se esiste,  $g^{r}=e_{G}.$ Se tale intero non esiste, si dice che $g$ ha periodo infinito.
###### Proposizione - Sottogruppo generato da un sottoinsieme o un elemento
Sia $G$ un gruppo e $X$ un sottoinsieme di $G.$ L'insieme che consiste di tutti i prodotti $x_{1}\cdot x_{2}\cdot ...\cdot x_{m}$ dove $x_{i}\in X$ oppure $x_{i}^{-1}\in X$ è un sottogruppo di $X.$ Esso si denota con $\langle X \rangle$ e si dice **sottogruppo generato** da $X.$

Il sottogruppo generato da $X$ è il *più piccolo* sottogruppo di $G$ contenente $X.$ Esso coincide con l'intersezione di tutti i sottogruppi di $G$ contenenti $X.$ Si indica con $\langle X \rangle.$ Quindi:$$\boxed{\langle X\rangle\stackrel{def}{=}\underset{X\subseteq H\le G}{\bigcap}H}.$$
###### Proposizione - Sottogruppo generato da un elemento
Nel caso in cui $X=\{g \}\subseteq G$ sia costituito da un solo elemento, allora $$\langle g \rangle=\{g^{i}|i\in\mathbb{Z} \}.$$ Esso prende il nome di sottogruppo ciclico generato dall'elemento $g$ (perché l'operazione $\star$ compiuta $i$ volte sull'elemento $g$ dà come risultato genera tutto il gruppo).
###### Proposizione - Gruppo Ciclico
Sia $(G,\cdot)$ un gruppo e $H\le G.$ $H$ è detto ciclico se è generato da un solo elemento, quindi $$\exists h\in H|H=\langle h \rangle$$In particolare $G$ è ciclico se $\exists g\in G | G=\langle g \rangle.$ Se $G$ è ciclico $\implies$ è commutativo perché $g^{s}\cdot g^{t}=g^{s+t}.$ Un gruppo non commutativo non può essere ciclico.

Esempio: $(\mathbb{Z},+)$ è ciclico, perché generato da $\langle 1 \rangle$ oppure da $\langle -1 \rangle$
Esempio: $(\mathbb{Z}_{n},+)$ è ciclico, perché generato da $\langle [1] \rangle$

###### Proposizione - L'ordine di $G$ è uguale all'ordine di $\langle g \rangle$
Supponiamo che $o(g)=r$ e $G=\langle g \rangle,$ allora$G=\underset{\text{sono }r \text{ elementi distinti}}{\underbrace{\{1,g,g^{2},g^{2},...,g^{r-1} \}}}$
Dimostrazione: 
1) Caso $r=\infty:$
	 Definiamo l'applicazione $$\begin{align}\varphi:(\mathbb{Z},+)&\longrightarrow G=\langle g \rangle \\ m&\longrightarrow g^{m} \end{align}$$
	Vogliamo dimostrare che $\varphi$ sia un isomorfismo, ovvero un omomorfismo biiettivo. 
	
	Innanzitutto $\varphi$ è un omomorfismo, infatti: $$\varphi(m+n)=g^{m+n}=g^{m}\cdot g^{n}=\varphi(m)\cdot \varphi(n)$$
	Per dimostrare che $\varphi$ sia iniettiva è necessario vedere che $Ker(\varphi)=\{0\}$ (per proposizione sui nuclei di un omomorfismo). 
	
	Sappiamo che $$Ker(\varphi)=\{{m\in\mathbb{Z}|g^{m}=e_G}\}$$ ma l'ordine di $g$ è $\infty$ per ipotesi, quindi l'unico $m\in \mathbb{Z}$ tale che $g^{m}=e_{G}$ è $m=0\implies Ker(\varphi)=\{0 \}\implies \varphi$ è iniettiva.
	
	Inoltre $\varphi$ è suriettiva perché $\langle g \rangle=\{g^{t},t\in\mathbb{Z} \}.$ Se prendo $g^{k}$ allora $g^{k}=\varphi(k),$ quindi ogni elemento di $\langle g \rangle$ è immagine di un $k\in\mathbb{Z}$. 
	
	Per cui $\varphi$ è biiettiva.
2) Caso $r\ne \infty:$
	Definiamo l'applicazione $$\begin{align}\varphi:\mathbb{Z}_{n}&\longrightarrow G=\langle g \rangle \\ [m]_{n}&\longrightarrow g^{m} \end{align}$$
	$\varphi$ è ben definita: $[m_{1}]_{n}=[m_{2}]_{n}\iff m_{2}=m_{1}+nk.$ Quindi $$g^{m_{2}}=g^{m_{1}+nk}=g^{m_{1}}\cdot g^{nk}=g^{m_{1}}\cdot (g^{n})^{k}=g^{m_{1}}(e)^{k}=g^{m_{1}}$$
	Poi $\varphi$ è un omomorfismo (stessa dimostrazione di prima).
	
	$\varphi$ è $\varphi$ è suriettiva perché $\langle g \rangle=\{g^{t},[t]_{n}\in\mathbb{Z}_{n} \}.$ Se prendo $g^{k}$ allora $g^{k}=\varphi([k]_{n}),$ quindi ogni elemento di $\langle g \rangle$ è immagine di un $k\in\mathbb{Z}$.
	
	 Inoltre $\varphi$ è anche iniettiva, perché $|G|=|\mathbb{Z}_{n}|.$
	
##### Teorema di Struttura dei Gruppi Ciclici
1) Se $G$ è un gruppo ciclico e $H\le G=\langle g \rangle$ allora $H$ è un gruppo ciclico.
2) Se $G$ è generato da un elemento di ordine $n,G=\langle g \rangle$ e $g^{n}=e_{G},$ allora se $H\le G$ l'ordine di $H$ divide $n;$
3) Se $G$ è generato da un elemento di ordine $n,G=\langle g \rangle$ e $g^{n}=e_{G},$ allora esiste una corrispondenza biunivoca fra i divisori $k$ di $n,n=kd$ ed i sottogruppi di ordine $k$ di $G.$ Questa corrispondenza associa a $k$ divisore di $n$ il sottogruppo $g^{\frac{n}{k}}.$
4) Se $k$ divide $n$ e $h$ divide $k$ allora $\langle g^{\frac{n}{h}} \rangle$ è un sottogruppo ciclico di $g^{\frac{n}{k}}.$
###### Dimostrazione - Teorema di Struttura dei Gruppi Ciclici
1) Abbiamo visto che esiste un isomorfismo $\varphi:\mathbb{Z}\longrightarrow G$ oppure $\varphi:\mathbb{Z}_{n}\longrightarrow G$ a seconda che $G$ sia generato da un elemento di ordine infinito o di ordine $n.$
	Sia $\xi$ l'inversa di $\varphi,$ anch'essa un isomorfismo di gruppi. Se $H$ è un sottogruppo di $G,$ allora $H=\varphi(\xi(H)).$ Ma $\xi(H)$ è ciclico, perché è un sottogruppo di $\mathbb{Z}$ o di $\mathbb{Z}_{n}$ e sappiamo che tutti i sottogruppi di $\mathbb{Z}$ o $\mathbb{Z}_{n}$ sono ciclici. Quindi $H,$ come immagine tramite un isomorfismo $\varphi$ di un sottogruppo ciclico è necessariamente ciclico.
2) Se $H\le G$ allora [[2023-11-03#Proposizione - Divisori di $n$ in $ mathbb{Z}_{n}$ come sottogruppi|sappiamo]] che esiste $d,$ con $n=dk,$ tale che $H=\varphi(H_{d});$ ma $H_{d}$ ha ordine $k$ e $H$ ha lo stesso ordine di $H_{d},$ quindi l'ordine di $H$ divide $n.$
3) Sappiamo che esiste $d,$ con $n=dk,$ tale che $H=\varphi(H_{d}).$ Ma allora $H=\langle g^{d} \rangle\equiv\langle g^{\frac{n}{k}} \rangle;$ quindi dato un sottogruppo $H$ esiste un divisore di $n,k,$ tale che $H=\langle g^{\frac{n}{k}} \rangle;$ 
	Viceversa se $k$ è un divisore di $n$ $(n=kd),$ allora $H_{\frac{n}{k}}\equiv H_{d}$ è un sottogruppo di $\mathbb{Z}_{n}$ e quindi $\varphi(H_{\frac{n}{k}})=\langle g^{\frac{n}{k}} \rangle$ è un sottogruppo di $G.$
4) Sappiamo che $\langle g^{\frac{n}{k}} \rangle$ è un sottogruppo ciclico di ordine $k$ di $G;$ in particolare è esso stesso un gruppo ciclico di ordine $k.$ Quindi Se $h$ divide $k$ allora per $(3)$ esiste un sottogruppo ciclico di $\langle g^{\frac{n}{k}} \rangle$ di ordine $h$ e questo sottogruppo è necessariamente $\langle g^{\frac{n}{h}} \rangle;$
	
	In alternativa, per $(3)$ tale sottogruppo è dato da $\langle (g^{\frac{n}{k}})^{\frac{k}{h}} \rangle$ ma questo sottogruppo è proprio $\langle g^{\frac{n}{h}} \rangle.$
###### Proposizione - Ordine degli elementi di un gruppo finito
Se $G$ è finito allora $o(g)<\infty.$
Dimostrazione:
	In $\{1,g,g^{2},... \}$ esistono due elementi uguali $g^{i}=g^{j}$ per $i<j$ $\implies g^{j-i}=1\implies o(g)\le j-i.$
###### Proposizione - L'ordine di $g$ divide $t$
Se l'ordine di $g$ è finito e $g^{t}=1$ allora $o(g)\space|\space t$
Dimostrazione:
	Sia $t=k\cdot o(g)+r$ con $0\le r<o(g).$ Quindi $$g^{t}=g^{k\cdot o(g)+r}=(g^{o(g)})^{k}\cdot g^{r}=g^{r}=1\iff r=0$$

