# Lezione 26
###### Definizione - Rango di una matrice
Il *rango* di un'applicazione lineare $T:V\longrightarrow W$ indicato con $\text{rg}(T)$ è la dimensione dell'immagine: $\text{rg}(T)=\text{dim}Im(T).$
##### Teorema della dimensione
Sia $T:V\longrightarrow W$ un'applicazione lineare, allora $\text{dim}V=\text{dim}Ker(T)+\text{rg}(T).$ 

Il professore ha detto che la dimostrazione di questo teorema è facoltativa.

Bisogna però notare però che:
1) Nel caso di una matrice $A\in M_{m,n}(\mathbb{K}),$ utilizzando il teorema appena visto, otteniamo l'espressione $n=\text{dim}Ker(A)+\text{rg}(A).$
2) Grazie al Teorema della Dimensione e al rango possiamo stabilire se un'applicazione lineare è  iniettiva o suriettiva.
###### Corollario 1 - Iniettività e Suriettività di applicaizioni lineari dal Teorema della Dimensione 
Sia $T:V\longrightarrow W$ un'applicazione lineare. Allora:
1) $T$ è iniettiva se e solo se $\text{rg}(T)=\text{dim}V;$
2) $T$ è suriettiva se e solo se $\text{rg}(T)=\text{dim}W;$
3) Se $\text{dim}V=\text{dim}W$ (in particolare, se $V=W$), $T$ è iniettiva se e solo se è suriettiva.

Dimostrazione:
1) Abbiamo visto, dopo la definizione di nucleo di un'applicazione lineare $T$ è iniettiva se e solo se $Ker(T) =\{O \},$ ovvero se e solo se si ha $\text{dim}Ker(T)=0.$ Notiamo che $$\begin{align}&\text{dim}V=\text{dim}Ker(T)+\text{rg}(T)\implies \text{dim}V=0+\text{rg}(T)\\\implies&\text{dim}V=\text{rg}(T). \end{align}$$
2) $T$ è suriettiva se e solo se $Im(T)=W,$ che può succedere se e solo se $\text{rg}(T)=\text{dim}W$
3) Basta confrontare i punti $(1)$ e $(2).$
###### Corollario 2 - Teorema di Rouché-Capelli
Sia $Ax=b$ un sistema lineare di $m$ equazioni in $n$ incognite, e sia $A'$ la matrice completa del sistema. Allora il sistema ammette soluzioni se e solo se $\text{rg}(A')=\text{rg}(A).$ Inoltre la soluzione, se esiste, è unica se e solo se $\text{rg}(A)=n.$ 

Dimostrazione:
Ricordando la proposizione sulla [[2023-11-20#Proposizione - Span delle colonne e risolubilità di un sistema|risolubilità di un sistema in base allo Span delle colonne]], la soluzione esiste se e solo se $b\in Span(A^{1},...,A^{n}),$ che è equivalente al dire che $$Span(A^{1},..., A^{n})=Span(A^{1},..., A^{n},b)$$ dove il primo span è l'immagine di $L_{A},$ mentre il secondo span è l'immagine di $L_{A'}.$
Poiché si ha sempre $Span(A^{1},..., A^{n})\subseteq Span(A^{1},..., A^{n},b),$ l'uguaglianza di prima è verificate se e solo se $\text{rg}(A)=\text{rg}(A').$

L'unicità vale se e solo se $Ker(L_{A})=\{O \},$ il che accade se e solo se $\text{rg}(A)=\text{dim}\mathbb{R}^{n}=n.$