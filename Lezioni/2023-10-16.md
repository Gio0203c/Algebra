# Lezione 07

## I Numeri Complessi
### Definizione Classica
Anche se i numeri reali ci permettono di risolvere moltissime equazioni, ci sono ancora dei problemi. Infatti, nel campo $\mathbb{R}$ l'equazione $x^2+1=0$ non ha soluzioni (perché il quadrato di un numero non è **mai negativo**). Per tanto bisogna *ampliare l'insieme dei numeri* in modo da includere le equazioni del tipo $x^2=-a$.

Giungiamo quindi all'insieme $\mathbb{C}$, detto insieme dei **numeri complessi**.

Tutto parte dalla definizione di $i$, l'**unità immaginaria**. Un unità tale che $i^2=-1$. 

L'insieme di espressioni del tipo $a+ib,\forall a,b\in\mathbb{R}$ è detto **insieme dei numeri complessi**. Per ogni numero complesso $z=a+ib\in\mathbb{C}$:
- $a$ è detta *parte reale* di $z$ denotata $\mathcal{Re}(z)$;
- $b$ è detta *parte immaginaria* di $z$ denotata $\mathcal{Im(z)}$

Nello specifico, $i=(0,1).$ Se lo sostituiamo nell'equazione di prima:$$\begin{align}x^{2}+1=0\implies(0,1)^{2}+(1,0)=(0,0)& \implies(0,1)\cdot(0,1)+(1,0)=(0,0)\implies \\ (0\cdot0+0\cdot1+1\cdot0-1\cdot1)+(1,0)=(0,0)&\implies(-1,0)+(1,0)=(0,0)\implies \\
(-1+1,0)=(0,0) &\implies(0,0)=(0,0) \space\space\space\space\square\end{align}$$

Imponendo che $0\cdot i=0$, otteniamo che $\forall r \in \mathbb{R}, r=r+0i\in\mathbb{C}$. Pertanto *ogni elemento di $\mathbb{R}$ è rappresentabile in $\mathbb{C}$* e ciò significa che $\mathbb{R}\subset\mathbb{C}$.

#### Addizione
La **somma** in $\mathbb{C}$ è definita come $+:\mathbb{C}\times\mathbb{C}\longrightarrow\mathbb{C}$ tale che:$$(a_1+ib_1)+(a_2+ib_2)=(a_1+a_2)+i(b_1+b_2),\forall a_1+ib_1,a_2+ib_2\in\mathbb{C}$$Dimostrazione:$$(a_1+ib_1)+(a_2+ib_2)=a_1+ib_1+a_2+ib_2=(a_1+a_2)+i(b_1+b_2)$$L'elemento **neutro rispetto all'addizione** è $(0,0)=0+0i=0.$
#### Prodotto
Il prodotto in $\mathbb{C}$ è definito come $\cdot:\mathbb{C}\times\mathbb{C}$ tale che:$$(a_1+ib_1)\cdot(a_2+ib_2)=(a_1a_2-b_1b_2)+i(a_1b_2+a_2b_1),\forall a_1+ib_1,a_2+ib_2\in\mathbb{C}$$Dimostrazione:$$(a_1+ib_1)+(a_2+ib_2)=a_1a_2+ia_1b_2+ia_2b_1-b_1b_2=(a_1a_2-b_1b_2)+i(a_1b_2-a_2b_1)$$L'elemento **neutro rispetto alla moltiplicazione è $(1,0)=1+0i=1.$ 

###### Proposizione
Per ogni numero complesso $z=a+ib:$
- $\bar{z}:=a-ib$ è detto *coniugato* di $z$
- $|z|:=\sqrt{a^{2}+b^{2}}$ è detto *modulo* di $z$, è un numero reale $\ge0.$ In particolare, $|z|$ è la **distanza euclidea** tra $0$ e $z$ (cioè tra l'origine $O=(0,0)$ ed il punto $(a,b)$).
- $||z||:=a^{2}+b^{2}=|z|^{2}=z\cdot\bar z$ è detta **norma** di $z$.
- $z^{-1}=\frac{a}{a^{2}+b^{2}}-i\frac{b}{a^2+b^2}$ è detto *inverso* di $z$.

Da dove viene $z^{-1}$? Dimostriamolo:$$\begin{align} z=a+ib\implies z^{-1}=\frac{1}{z}=\frac{\bar z}{z \cdot \bar{z}}=\frac{\bar z}{|z|^{2}}  = \frac{a-ib}{a^{2}+b^{2}}=\frac{a}{a^{2}+b^{2}}+i\cdot\frac{-b}{a^{2}+b^{2}} \end{align}$$Pertanto, abbiamo trovato che:$$\forall z\in\mathbb{C}-\{ 0\}, \exists !z^{-1}:=\frac{a}{a^{2}+b^{2}}-i\frac{b}{a^{2}+b^{2}}|z\cdot z^{-1}=1$$
### Definizione Rigorosa
Consideriamo $R^2=\{(x,y), x\in\mathbb{R},y\in\mathbb{R} \},$ ovvero delle coppie ordinate di numeri reali. Successivamente introduciamo 2 operazioni:
1) La somma: $$(x,y)+(x'y')\stackrel{\text{def}}{=}(x+x',y+y')$$
2) Il prodotto: $$(x,y)\cdot(x'y')\stackrel{\text{def}}{=}(xx'-yy',xy'+x'y)$$
L'elemento neutro additivo è $(0,0),$ mentre quello moltiplicativo è $(1,0).$ Ogni coppia di reali $(x,y)$ ha un inverso, denotato come $(x,y)^{-1},$ che equivale a $(\frac{x}{x^{2}+y^{2}},\frac{-y}{x^{2}+y^{2}}).$
Dimostrazione:
$$\begin{align} &(x,y)\cdot (x,y)^{-1}=(x,y)\cdot \left(\frac{x}{x^{2}+y^{2}},\frac{-y}{x^{2}+y^{2}}\right) \\ =&\left(x\cdot\frac{x}{x^{2}+y^{2}}-y\cdot\dfrac{-y}{x^{2}+y^{2}},x\cdot\frac{-y}{x^{2}+y^{2}}+y\cdot\frac{x}{x^{2}+y^{2}}\right) \\ =& \left(\frac{x^2+y^2}{x^2+y^2},\dfrac{-xy+xy}{x^2+y^2}\right)=(1,0)\end{align}$$

$(R^{2},+,\cdot)$ è un **campo** noto come *campo dei numeri complessi*, ed è denotato con $\mathbb{C}.$ Inoltre esiste un applicazione iniettiva $\varphi$ da $\mathbb{R}$ a $\mathbb{C}$ che associa $\varphi : x → (x, 0)$. $\mathbb{R}$ quindi può essere anche definito come un sotto-campo di $\mathbb{C}$, e dato che l’applicazione conserva le operazioni, i complessi sono possono essere considerati un estensione dei reali (definizione classica). Infatti:$$\text{sono omomorfismi}\begin{cases}  \varphi(x\underset{\mathbb{R}}{+}x')=\varphi(x)\underset{\mathbb{C}}{+} \varphi(x')\\ \varphi(x\underset{\mathbb{R}}{\cdot} x')=\varphi(x)\underset{\mathbb{C}}{\cdot}\varphi(x') \end{cases}$$

L'equazione iniziale $x^2+1=0$, che può essere riscritta come $x^2+(1,0)=(0,0)$, ammette soluzione in $(\mathbb{C}),$ ed è proprio $x=(0,1),$ infatti:$$\begin{align} &(0,1)^{2}+(1,0)=(0,0)\implies(0,1)\cdot(0,1)+(1,0)=(0,0) \\ \implies&(0\cdot 0 - 1\cdot 1,0\cdot 1 + 1\cdot 0)+(1,0)=(0,0) \\ \implies&(-1,0)+(1,0)=(0,0)\implies (-1+1,0)=(0,0)\implies (0,0)=(0,0) \end{align}$$
Notiamo come qualsiasi numero complesso della forma $(a,b)$ può essere riscritto come $(a,0)+(0,b)$, ma $(0,b)=(0,1)(b,0)$, quindi ogni numero può essere rappresentato come $(a,0)+(0,1)(b,0)$, ovvero la somma di un reale con un altro reale moltiplicato per $(0,1),$ meglio denotato con $i$ e definito *unità immaginaria*. Per cui ogni numero reale può essere scritto nella forma  $a+ib$ , con $i$ tale che $i^2=-1$.
### Teorema fondamentale dell'Algebra
Il **Teorema Fondamentale dell'Algebra** fornisce una garanzia fondamentale sull'esistenza di soluzioni per le equazioni polinomiali. 

Il teorema afferma che ogni polinomio $f(x)\in \mathbb{C}[x]$ di grado $n\ge 1$ ammette una radice in $\mathbb{C}$. Per la dimostrazione clicca [[teorema fondamentale dell'algebra|qui]]. 

Questo, in particolare, è valido anche per $\mathbb{R}.$
#### Corollario - radici in $\mathbb{C}$
Ogni polinomio $f(x)\in\mathbb{C}[x]$ di grado $n$ ammette in $\mathbb{C}$ esattamente $n$ radici.

Dimostrazione:
Detta $a_{1}\in\mathbb{C}$ una radice di $f(x)$ (che esiste per il teorema fondamentale), per il **Teorema di Ruffini** risulta $$f(x)=(x-\alpha_{1})q(x),\quad \partial q(x) = n-1$$con $q(x)$ ancora a coefficienti in $\mathbb{C}.$ Quindi $q(x)$ ammette una radice $\alpha_{2},$ etc. Proseguendo allo stesso modo, si arriverà alla fine ad una fattorizzazione di $f(x)$ in $$f(x)=(x-\alpha_{1})(x-\alpha_{2})...(x-\alpha_{n})$$ se $n=\partial f(x).\quad\square$

Conclusione:
Tutti e soli i polinomi in $\mathbb{C}[x]$ irriducibili su $\mathbb{C}$ sono i polinomi di grado 1.

Inoltre $\mathbb{C}$ è [[2023-10-11#Proposizione - campo algebricamente chiuso|algebricamente chiuso]], perché ogni polinomio con coefficienti complessi ha una radice nel campo dei numeri complessi, contando la molteplicità ($(x-1)^3$ ha una molteplicità di $3,$ la radice $x=1$ appare tre volte).

# TODO 
- AGGIUNGERE OMOMORFISMI E ISOMORFISMI TRA GRUPPI