# Lezione 04
- [[#Le Strutture Algebriche|Le Strutture Algebriche]]
				- [[#Esempi|Esempi]]
	- [[#Le Strutture Algebriche#I Semigruppi|I Semigruppi]]
				- [[#Esempi|Esempi]]
	- [[#Le Strutture Algebriche#I Gruppi|I Gruppi]]
	- [[#Le Strutture Algebriche#Gli Anelli|Gli Anelli]]
				- [[#Proposizione|Proposizione]]
				- [[#Esempio|Esempio]]
## Le Strutture Algebriche
Sia $A$ un insieme non vuoto. Ogni applicazione $\star:A\times A\rightarrow A$ è chiamata **operazione binaria** su $A$ (un esempio può essere l'addizione e la moltiplicazione sugli insiemi $\mathbb{N},\mathbb{Z},\mathbb{Q},\mathbb{R}$).

Un'operazione è:
1) *associativa* se $(a\star b)\star c=a\star(b\star c),\forall a,b,c\in A;$
2) *dotata di elemento neutro* $e$ se $\exists e \in A|a\star e=a=e\star a, \forall a\in A;$
3) *dotata di reciproco di ogni elemento* se $\forall a\in A, \exists a'\in A | a\star a'=e=a'\star a, \forall a\in A;$
4) *commutativa* se $a\star b=b\star a, \forall a,b\in A.$

###### Esempi di operazioni che verificano le proprietà
- $(i)$ L'addizione $+$ su $\mathbb{Z}$ verifica le proprietà $(1),(2),(3)$ e $(4)$.
- $(ii)$ L'addizione $+$ su $\mathbb{N}$ verifica le proprietà $(1),(2),(4)$ ma non $(3)$.
- $(iii)$ La moltiplicazione su $\mathbb{Q^{\cdot}:=\mathbb{Q}}-\{0 \}$ e $\mathbb{R}^\cdot:=\mathbb{R}-\{ 0\}$ verifica le proprietà $(1),(2),(3),(4).$
- $(iv)$ La moltiplicazione $\cdot$ su $\mathbb{Z}$ e $\mathbb{Z}$ verifica le proprietà $(1),(2),(4)$ ma non $(3).$

### I Semigruppi
Si chiama **semigruppo** ogni coppia $(A,\star)$ tale che $A$ è un insieme non vuoto (detto *sostegno*) e $\star$ è un'operazione su $A$ verificante la proprietà *associativa*. Se gode anche della proprietà *dell'elemento neutro* viene definito **monoide**. Se il semigruppo gode della proprietà commutativa è detto **semigruppo abeliano** (se monoide, viene definito **monoide commutativo**).
###### Esempi di semigruppi
1) $(\mathbb{R},+)$ è un semigruppo rispetto all'addizione perché gode della proprietà *associativa*. Inoltre, gode anche della proprietà *commutativa* e anche la proprietà *dell'elemento neutro*, quindi viene definito un **monoide commutativo**.
2) $(P,\cdot)$ (dove $P=\{x\in\mathbb{Z}|x=2n,n\in\mathbb{Z}\}$, l'insieme dei numeri pari) è un semigruppo rispetto alla moltiplicazione perché gode della proprietà *associativa*, inoltre è *abeliano* perché è commutativo, ma **non** è un monoide perché non ha un elemento neutro (infatti l'$1$, elemento neutro della moltiplicazione, *non è nell'insieme dei pari*).
3) $(\mathbb{Q}_a\backslash\{0 \},:)$(dove $\mathbb{Q}_a$ è l'insieme dei razionali assoluti) **non** è un semigruppo, perché **non** vale la proprietà *associativa*.

### I Gruppi
Si chiama **gruppo** ogni coppia $(A,\star)$ tale che $A$ è un insieme non vuoto (detto *sostegno*) e $\star$ è un'operazione su $A$ verificante la proprietà *associativa*,  *dell'elemento neutro* e *dell'elemento reciproco*. Se inoltre gode anche della proprietà commutativa è detto **abeliano**.

I gruppi godono di alcune proprietà:
1) $\exists! e \in A|a\star e=a=e\star a, \forall a\in A;$ L'elemento neutro **esiste ed è unico**. Per dimostrarlo, ipotizziamo che esista un altro elemento neutro $\tilde{e}$, quindi $\forall a \in A$: $$\begin{cases}e \star a=e=a\star e \\ \tilde{e}\star a=\tilde{e}=a\star\tilde{e}\end{cases}\implies\begin{cases} e\star\tilde{e}=e=\tilde{e}\star e \\ e\star \tilde{e} =\tilde{e}=\tilde{e}\star e\end{cases}\implies\tilde{e}=e$$
2) Ogni elemento è *semplificabile*.
3) Ogni elemento ammette *un unico elemento reciproco*.
4) $(a\star b)^{-1}=b^{-1}\star a^{-1}$ con $(a\star b)^{-1}|(a\star b)\star(a\star b)^{-1}=e$:$$\begin{align}(a\star b)\star(a\star b)^{-1}=e \implies& (a\star b)\star(b^{-1}\star a^{-1})=e \\ a\star(b\star b^{-1})\star a^{-1}=e\implies (a\star e) &\star a^{-1}=e \implies a\star a^{-1} =e \\ &e=e \space\space\space\square \end{align}$$
###### Proposizione - mappa iniettiva nei gruppi
Sia $(G,\star)$ un gruppo. Allora esiste una mappa iniettiva $\Phi(G,\star)\longrightarrow(S(G),\odot)$ che preserva le operazioni, cioè $\Phi (a\star b)=\Phi(a)\star\Phi(b)$
### Gli Anelli
Si chiama **anello** una tripla $(A,\star,\odot)$  dove $A$ è un insieme non vuoto in cui sono definite due leggi di *composizione interna*: $\star$ e $\odot$ tali che risultino verificate queste tre condizioni:
1) $A$ è un *gruppo* commutativo rispetto a $\star$
2) $A$ è un *semigruppo* rispetto a $\odot$
3) $\odot$ deve essere distributiva *a sinistra* e *a destra* rispetto a $\star$, ovvero: $$\begin{align}a\odot(b \star c) = a\odot b \star a\odot c,&\\ (a \star b)\odot c = a\odot c \star b\odot c,& \space\space\space∀ a, b, c ∈ A\end{align}$$
Se l'anello rispetta anche la proprietà *commutativa* allora viene definito **anello commutativo**, se $\odot$ rispetta anche la proprietà *dell'elemento neutro* viene definito **anello unitario**.

###### Definizione di anello integro
Un anello $(A,+,\cdot)$ viene definito **integro** se, $\forall a,b\in A$: $$ab=0\implies a=0 \space\text{oppure }b=0$$Un elemento $a\ne0\in A$ quindi viene definito **divisore dello zero** o (**$0$-divisore**) se $\exists b\in A,b\ne 0|ab=0$. In particolare $0$ viene detto *zero divisore banale* di $A$ (l'unico accettabile). 

Se un anello è *integro*, *unitario* e *commutativo* viene definito **dominio di integrità**. In altre parole, un **dominio di integrità** viene definito tale se è *privo* di divisori dello zero. In particolare:$$ab=0\implies a=0\lor b=0$$
###### Proposizione - legge della cancellazione
In un dominio di identità vale la **legge della cancellazione**, ovvero che:$$ca=cb\implies a=b, \forall c\ne0.$$Dimostrazione:$$ca=cb\implies ca-cb=0\implies c(a-b)=0$$Essendo $c\ne0$ per ipotesi e non essendoci divisori dello zero, necessariamente $a-b=0\implies a=b.$
###### Esempio di anello
Consideriamo la tripla $(\mathbb{Z},+,\cdot)$ e consideriamo $a,b,c\in \mathbb{Z}$
1) $\mathbb{Z}$ è un **gruppo** rispetto a $+$, infatti:
	-  vale la proprietà associativa: $(a+b)+c=a+(b+c)$
	- in $\mathbb{Z}$ esiste l'elemento neutro rispetto a $+:$ $a+0=a=0+a$
	- in $\mathbb{Z}$, per ogni elemento esiste un unico elemento reciproco rispetto a $+$: $\forall a\in\mathbb{Z}\exists!(-a)|a+(-a)=0$
	- vale inoltre la proprietà commutativa: $a+b+c=b+a+c$
2) $\mathbb{Z}$ è un **semigruppo** rispetto a $\cdot$, infatti:
	-  vale la proprietà associativa: $(a\cdot b)\cdot c=a\cdot(b\cdot c)$
	-  vale inoltre la proprietà commutativa: $a \cdot b=b\cdot a$
	-  vale inoltre la proprietà dell'elemento neutro rispetto a $\cdot$: $a\cdot(+1)=a=(+1)\cdot a$
3) $\cdot$ è **distributiva** rispetto a $+$, infatti:$$\begin{align}a\cdot(b+c)=(a\cdot b)+(a\cdot c)\\ (b+c)\cdot a=(b\cdot a)+(c \cdot a)\end{align}$$
Possiamo quindi dire che la struttura algebrica $(\mathbb{Z},+,\cdot)$ è un **anello** (in questo caso anche **commutativo** e **unitario** e privo di divisori dello zero, quindi è un **dominio di integrità**).
 


