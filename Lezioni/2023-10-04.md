# Lezione 02
### Relazioni d'Ordine
Una relazione $\rho$ definita su un insieme $A$ si definisce **relazione d'ordine** se verifica le seguenti proprietà:
- Proprietà *riflessiva*: $a \space\rho\space a$   $\forall a\in A$
- Proprietà *antisimmetrica*: $a \space \rho \space b, b\space\rho\space a \implies a = b$   $\forall a,b \in A$
- Proprietà *transitiva*: Se $a \space \rho \space b$ e $b \space\rho\space c  \implies a\space\rho\space c$   $\forall a,b,c \in A$
L'insieme $A$ viene detto *insieme parzialmente ordinato* dalla relazione $\rho$.
###### Esempio: 
$$

N = \{ 1, 2, 3, 4, ... \}

$$
Devo capire se la relazione $\rho$ : "_x è multiplo di y_" è una relazione di ordine. Per farlo verifico se soddisfa le tre proprietà:

-   La relazione $\rho$ è *riflessiva* perché ogni numero è multiplo di se stesso se lo moltiplico per il fattore 1.
-   La relazione $\rho$ è *antisimmetrica* perché, presi due numeri diversi, se x è multiplo di y allora y non è multiplo di x.
-   La relazione $\rho$ è *transitiva perché*, presi tre numeri diversi, se x è multiplo di y e y è multiplo di z, allora x è multiplo di z.

La relazione soddisfa le tre proprietà delle relazioni d'ordine. Pertanto, la relazione $\rho$ è una relazione d'ordine.
#### Relazioni d'Ordine Parziale
Le relazioni d'ordine *parziale* mettono in relazione solo una parte degli elementi dell'insieme ma **non tutti**. In questi casi non è sempre possibile confrontare tutti gli elementi tra loro. Non è detto che $a \space \rho \space b$ o $b \space\rho\space a$ $\forall a,b \in A$
###### Esempio:
L'insieme delle parti $A = \mathcal{P}(X)$ con $X=\{1,2,3\}$ è composto dai seguenti elementi: $$\mathcal{P}(X)=\big\{\emptyset,\{a\},\{b\},\{c\},\{a,b\},\{a,c\},\{b,c\},\{a,b,c\}\big\}$$Si tratta di un insieme parzialmente ordinato rispetto alla relazione di inclusione $\subseteq$ perché soltanto alcune coppie sono confrontabili: {1}⊆{1,2} ma {3} ⊈ {1,2}. E così via. 

La rappresentazione grafica della relazione è la seguente:
![[lez02ordineparziale.PNG]]
#### Relazioni d'Ordine Totale
Le relazioni d'ordine *totale* mettono in relazione **tutti** gli elementi dell'insieme. In questo caso è sempre possibile confrontare ogni elemento con tutti gli altri. 

Le relazioni d'ordine totale e parziale vengono indicate con il simbolo $\preceq$.
###### Esempio:
L'insieme $X=\{1,2,3\}$ è un ordinamento totale nei confronti della relazione di minoranza $≤$ ( oppure di maggioranza $≥$ ). In questo caso è possibile mettere in relazione qualsiasi coppia di elementi tra loro. Ad esempio, $1\spaceρ\space3, 1\spaceρ\space2,2\spaceρ\space3$.

La rappresentazione grafica prende la forma di una catena perché ogni elemento è direttamente confrontabile con gli altri elementi dell'insieme:

![[lez02ordinetotale01.drawio.svg]]
### Diagramma di Hasse
Il **diagramma di Hasse** è un esempio di applicazione su un *insieme parzialmente ordinato*. Sia $(A,\le)$ un insieme ordinato finito:
1) Gli elementi di $A$ si disegnano come punti.
2) Se $x,y\in A \land x < y$ il punto $x$ si disegna più in basso rispetto ad $y$.
3) Se $(x<y \land \nexists z \in A \backslash x<z<y)$, allora $x$ e $y$ si uniscono.
###### Esempio:
Rappresentiamo con un diagramma di Hasse la relazione di **copertura**. Sia $(A,\rho)$ un insieme parzialmente ordinato, si dice che $a$ è *coperto* da $b$ $(a\leftarrowtail b)$ se è $b$ è l'immediato successore di $a$.

Prendiamo l'insieme $A = \{ 1,2,3,5,6,10,15,30\}$ e dobbiamo fare in modo che ogni numero debba avere questa proprietà: deve essere *divisibile* per il numero che gli è *sotto*, ma deve *divisore* del numero *sopra* di lui.

$2 \leftarrowtail 30?$ No, perché tra 30 e c'è il 10, che soddisfa la nostra proprietà, è divisore di 30 e multiplo di 2
$10 \leftarrowtail 30?$ Si, perché non c'è nessun numero nel nostro insieme che soddisfa la proprietà con 10 e 30 
$2 \leftarrowtail 10?$ Si, perché anche se c'è il 5 che è divisore di 10, non è multiplo di 2, quindi non rispetta la proprietà.

La rappresentazione di Hasse di questo insieme è la seguente:
![[lez02diagrammaHasse.drawio.svg]]
## Funzioni
Tra le relazioni tra due insiemi $A$ e $B$ hanno particolare importanza le *funzioni*.
Una **funzione** o *applicazione* è una legge che associa ad *ogni elemento* $a$ di $A$ *un ben determinato elemento* $b \in B$, e viene rappresentata con $f:A\rightarrow B$.

L'insieme $A$ si dice *dominio* della funzione $f$, mentre l'insieme B si dice *codominio* di $f$. L'elemento $b=f(a)$ viene detto immagine di $a$ mediante $f$.

Il sottoinsieme $F$ di $A\times B$ dato da $F=\{a,f(a)|a\in A\}$ prende il nome di *grafico della funzione* $f$. Vi è una piccola clausola, ovvero che ogni elemento di $A$ compaia come primo elemento di **una e una sola coppia** di $F$ (non può accadere che ci sia ad es. (2,4) e (2,6) perché una funzione non può congiungere un elemento id $A$ a più elementi di $B$).

**Ricorda:** Una funzione è una relazione, mentre una relazione non è necessariamente una funzione.
### Funzioni iniettive, suriettive, biiettive
1)  Una funzione si dice **iniettiva** se $\forall x_{1},x_{2} \in A, f(x_1)=f(x_2)\implies x_1=x_2$ (Due *valori distinti* in $A$ devono avere due *immagini distinte* in $B$)
2) Una funzione si dice **suriettiva** se $\forall b \in B\space \exists a \in A | f(a) = b$ (Se ogni elemento di $b$ è immagine di *almeno un elemento* di $a$)
3) Una funzione che è sia iniettiva che suriettiva viene definita **biiettiva** o **biunivoca**
### Funzione composta
Date le due applicazioni $f: A\rightarrow B$ e $g:B\rightarrow C$ si definisce *funzione composta di $f$ con $g$* l'applicazione: $$g\space\circ\space f: A\longrightarrow C$$data da $$\boxed{(g\space\circ\space f)(a) \stackrel{def}{=} g(f(a)) \space\space\space\forall a\in A}$$Attenzione: $f \space\circ\space g \ne g\space\circ\space f$
Siano $A = B = C=\mathbb{Z}$. Sia $f: \mathbb{Z}\rightarrow\mathbb{Z}$ data da $f(x) = 2-x^3$ e sia $g: \mathbb{Z}\rightarrow\mathbb{Z}$ data da $g(x) = 3+x$ Allora avremo $(g\space\circ\space f):$ $$(g\space\circ\space f)(x)=g(f(x))=g(2-x^3)=5-x^3$$e $(f\space\circ\space g):$ $$(f\space\circ\space g)(x)=f(g(x))=2-f(3+x)^{3}\ne (g \space\circ\space f)(x)$$
### Funzione Inversa
Se una funzione è biunivoca, si definisce **funzione inversa** la funzione $f^{-1}$ che associa ad ogni elemento di $B$ uno ed un solo elemento di $A$. Nello specifico: $$\boxed{f^{-1}(b)\stackrel{def}{=}a, \text{dove $a$ è l'unico elemento $\in A$ tale che $f(a)=b$}}$$
## I Numeri Naturali
Sia $\mathbb{N}=\{0,1,2,3,... \}$ l'insieme dei numeri naturali. Attraverso i seguenti assiomi, noti come **[[assiomi di peano]]**, daremo una definizione di $\mathbb{N}$ correlandoci ai *fondamenti della matematica*. Per introdurre i numeri Naturali, è necessario prima introdurre il concetto di terna di Peano.
### Terna di Peano
Si chiama **terna di Peano** una terna $(\mathbb{N},0,\sigma)$ dove:
1) $\mathbb{N}$ è un insieme non vuoto;
2) $0$ è un elemento di $\mathbb{N}$;
3) $\sigma:\mathbb{N}\rightarrow\mathbb{N}$ è un'applicazione verificante i tre assiomi, detti *assiomi di Peano:*
	- $(P_1)$ $\sigma$ è iniettiva;
	- ($P_2$) $0\notin Im(\sigma)$;
	- $(P_3)$ Per ogni $U\subseteq \mathbb{N}$ tale che $(f(x) = \begin{cases} (a) & 0 \in U, \\ (b) & \sigma(U)\in U, \end{cases}$ risulta $U = \mathbb{N}$.
L'applicazione $\sigma$ è detta *applicazione del successivo*, per cui dato un elemento $n\in \mathbb{N}$, $\sigma(n)$ viene definito *successivo* di $n$. Il terzo assioma di Peano $(P_3)$ è detto **[[induzione matematica|principio di induzione matematica]]**.

Si può dimostrare che se $(\mathbb{A},\sigma,0)$ e $(\mathbb{A}',\sigma',0')$ sono due terne che verificano i postulati precedenti, allora sono *sostanzialmente identiche*. Per cui, se una tale terna di Peano $P=(\mathbb{N},0,\sigma)$ esiste ed è unica, è detta **insieme dei numeri naturali**.

Ciò che si deve **postulare** (accettare senza dimostrazione) è l'esistenza di un insieme $\mathbb{N}$ verificante gli assiomi di Peano.

Per approfondimenti di definizioni e osservazioni con dimostrazione, clicca [[osservazioni sugli assiomi di peano|qui]].
### Le Operazioni
Viene definita **operazione binaria** in un insieme $S$ un'applicazione da $S\times S$ in $S$, ossia una legge che associa *ad ogni coppia di elementi di $S$ un ben determinato elemento di $S$*.
###### Esempio:
L'unione tra sottoinsiemi di un insieme $X$ è un'*operazione binaria* definita in $\mathcal P(X):$ $$\begin{align*}
U: \mathcal{P}(x)\times\mathcal{P}(x)&\longrightarrow\mathcal{P}(x)\\
(A,B)&\longmapsto A \cup B
\end{align*}$$
Anche l'addizione tra interi è un'operazione binaria, definita in $\mathbb{Z}$: $$\begin{align*}
+: \mathbb{Z}\times\mathbb{Z}&\longrightarrow\mathbb{Z}\\
(a,b)&\longmapsto a+b
\end{align*}$$Il risultato dell'operazione di addizione, ossia l'elemento $a+b \in \mathbb{Z}$, prende il nome di somma di $a$ e $b$.
#### Somma
Si definisce **somma** di due numeri naturai $n$ e $m$ il numero naturale $n+m$ dove $$n+m\stackrel{def}{=}\begin{cases}\underset{\text{m volte}}{\underbrace{\sigma(\sigma(...\sigma(x)))}} & \text{se }m>0 \\ n & \text{se } m= 0 \end{cases} \space$$Da questa definizione risulta $\sigma(n) = n+1$ dove $1 = \sigma(0)$.
- $(i)$ $0+b=b$
- $(ii)$ $\sigma(a)+b=\sigma(a+b)$
#### Prodotto
Si definisce **prodotto** di due numeri naturai $n$ e $m$ il numero naturale $n \cdot m$ dove $$n+m\stackrel{def}{=}\begin{cases}\underset{\text{m volte}}{\underbrace{n+n+...+n}} & \text{se }m>0 \\ 0 & \text{se } m= 0 \end{cases} \space$$Tali operazioni verificano tutte le proprietà dell'aritmetica che si studiano alle scuole elementari (commutatività, associatività di addizione e moltiplicazione, distributività, esistenza di un elemento neutro rispetto, etc.)
- $(i)$ $0\cdot b = 0\forall b\in \mathbb{N}$
- $(ii)$ $\sigma(a)\cdot b=(a+1)\cdot b = a\cdot b+b$



