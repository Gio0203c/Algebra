# Lezione 17
### Relazioni Compatibili e Sottogruppi Normali - Gruppi Quoziente
Sia $G$ un gruppo e sia $\rho$ una relazione di equivalenza definita su $G,$ compatibile con l’operazione del gruppo, tale cioè che $$g_{}\ \rho\ \bar{g}_{1}, g_{2}\ \rho\ g_{2}\implies g_{1}g_{2}\ \rho\ \bar{g}_{1}\bar{g}_{2}$$
###### Proposizione - Relazione di equivalenza di un gruppo come sottogruppo
Sia $G$ un gruppo e sia $\rho$ una relazione di equivalenza compatibile definita su $G.$ Posto $$H=\{x\in G|x\ \rho\ e_{G} \}$$
1) $H$ è un sottogruppo di $G.$ 
2) Indicate con $\rho_{s}$ e $\rho_{d}$ le relazioni di equivalenza sinistra e destra modulo $H,$ risulta $$\rho=\rho_{s}=\rho_{d}.$$
In altre parole $x\ \rho\ y\iff xy^{-1}\in H\iff y^{-1}x\in H.$ 

Dimostrazione:
1) $e\ \rho\ e\implies e\in H.$
	Inoltre, per ogni $x,y\in H:$ $$\begin{align}x\ \rho\ e \\ y\ \rho\ e\end{align}\implies xy\ \rho\ ee=e\implies xy\in H.$$
	Infine: $$\begin{align}x\ \rho\ e \\ x^{-1}\ \rho\ x^{-1}\end{align}\implies e\ \rho\ x^{-1}\implies x^{-1}\in H.$$ 
2) $x\ \rho\ y$ e $y^{-1}\ \rho\ y^{-1}$ implicano (per la compatibilità di $\rho$) $xy^{-1}\ \rho\ e,$ ossia $x\ \rho_{d}\ y.$ Viceversa, se $x\ \rho_{d}\ y$ allora $xy^{-1}\in H,$ cioè $xy^{-1}\ \rho\ e,$ da cui (sempre per la compatibilità di $\rho$) $x\ \rho\ y.$ Quindi $x\ \rho\ y\iff x\ \rho_{d}\ y.$ Analogamente con $\rho_{s}.$

La proposizione appena provata ci dice questo: data in $G$ una qualunque relazione di equivalenza $\rho$ compatibile con l’operazione del gruppo, la partizione in classi da essa determinata altro non è che la partizione in laterali (destri o sinistri) modulo il sottogruppo $H$ coincidente con la classe dell’elemento neutro. Inoltre i laterali destri coincidono con i laterali sinistri, ossia $Hx=xH,$ per ogni $x\in G.$
###### Proposizione - Relazione destra e sinistra, compatibilità
Sia $H$ un sottogruppo di $G,$ e siano $\rho_{d}$ e $\rho_{s}$ le relazioni di congruenza destra e sinistra modulo $H.$ Condizione necessaria e sufficiente affinché $\rho_{d}$ (o $\rho_{s}$) sia compatibile è che sia $$\rho_{d}=\rho_{s},\quad\text{ossia}\quad Hx=xH,\quad\forall x\in G.$$ 
Dimostrazione:
1) Osserviamo innanzitutto che moltiplicando a destra pr uno stesso elemento di $G$ due elementi equivalenti modulo $\rho_{d}$ si ottengono ancora elementi equivalenti modulo $\rho_{d}.$ 

	Allo stesso modo, moltiplicando a sinistra per uno stesso elemento di $G$ due elementi equivalenti modulo $\rho_{s}$ si ottengono due elementi ancora equivalenti mediante la $\rho_{s}.$ 
	
	Sia ora $\rho_{d}=\rho_{s}=\rho.$  siano $x\ \rho\ x'$ e $x\ \rho\ y'.$ Allora sarà $xy\ \rho\ x'y$ e $x'y\ \rho\ x'y',$ da cui $xy\ \rho\ x'y',$ ossia $\rho_{d}(=\rho{s})$ è compatibile.

Corollario:
	Sia $\rho$ una relazione di equivalenza compatibile definita in un gruppo $G.$ Allora il sottoinsieme $H=\{x\in G|x\ \rho\ e \}$ è un sottogruppo di $G$ e risulta $\rho=\rho_{d}=\rho_{s}$ modulo $H.$ Viceversa, se $H$ è un sottogruppo di $G$ tale che $\rho_{d}=\rho_{s}$ allora $\rho=\rho_{d}=\rho_{s}$ è una relazione compatibile. 


# TODO
 Esercizi:  
1) Gruppi di ordine primo (esercizio 3)  
2) U(Z/25Z)=Z/20Z (esercizio 4).  
3) Sottogruppo di torsione di un gruppo abeliano (esercizi 6 e 7).  
4) Automorfismi di un gruppo (esercizio 1). Automorfismi interni (esercizio 8). Descrizione del nucleo di G->Aut(G) (centro di G). Aut(Z/nZ) è isomorfo a U(Z/nZ).  
5) Classificazione dei gruppi di ordine 6: Z/6Z e S_3.
6)  (Piazza) Teorema fondamentale di omomorfismo fra gruppi.