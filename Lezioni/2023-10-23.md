# Lezione 10
### I Numeri Primi
Sia $p \in \mathbb{Z},p\ge2.$ $p$ è detto primo se $p$ ha soltanto i quattro divisori banali: $\pm 1,\pm p$. Pertanto $$p \text{ è un numero primo} \iff[p=xy \text{ e } x\ne\pm1 \implies y=\pm1]$$
###### Lemma 1 - numeri primi e divisibilità
$$p \text{ è un numero primo} \iff[p\space|\space xy \text{ e } p\nmid x \implies p\space|\space y]$$

In altre parole, se $p$ è un numero primo, se $p$ divide il prodotto di due fattori, divide almeno un fattore.

Dimostrazione:
$\implies:$
Sia $p$ un numero primo. Assumiamo che $p\space|\space xy$ e $p\nmid x$. Sia $d=MCD(p,x).$ Poiché $d\space|\space p,$ allora $d=1$ oppure $d=p.$ Se $d=p$ allora $x$ sarebbe divisibile per $p$, ovvero $p\space|\space x,$ contro l'ipotesi. Dunque $d=1.$ Per il [[2023-10-18#Corollario 3 - lemma di Euclide.|lemma di Euclide]] quindi si ha:$$p\space|\space xy, MCD(p,x)=1\stackrel{Euclide}{\implies}p\space|\space y.$$
$\Longleftarrow:$
Sia $p=xy$ e $x\ne\pm 1.$ Da $p=xy$ segue che $p\space|\space xy.$
Se $p\space|\space x$ allora $x=pr(\exists r\in \mathbb{Z})$ e quindi $p=pry,$ da cui $ry=1,$ quindi $y=\pm 1.$ Se $p\nmid x,$ per ipotesi $p\space|\space y.$ Allora $y=ps(\exists s\in \mathbb{Z})$ e quindi $p=xps.$ Ne segue che $xs=1$ e quindi $x=\pm1,$ ma ciò porta ad un assurdo. Dunque $y=\pm1.$

#### Teorema Fondamentale dell'Aritmetica (in $\mathbb{N}$)
1) Ogni numero naturale $n\ge 2$ è prodotto di un numero finito di numeri primi.
2) Se per ogni $n\ge2$ poniamo:$$n=p_ {1}^{h_{1}}\cdot p_ {2}^{h_{2}}\cdot ...p_ {s}^{h_{s}},\text{ con } \begin{cases}s\ge 1 \\ p_{1},...,p_{s}  \text{ primi distinti} \\ h_{1},...,h_{s}\ge 1 \end{cases} $$tale scrittura è unica a meno dell'ordine dei fattori. Vuol dire che se un numero è scritto come prodotto di numeri primi non può essere scritto come prodotto di altri numeri primi.

Dimostrazione:
1) Procediamo per **induzione forte** su $n\ge 2$
	Caso base: $n=2.$ Risulta $2=2,$ quindi $2$ è primo.
	Assumiamo vero che ogni naturale $h$ tale che $2\le h< n,$ sia prodotto di un numero finito di primi. Dimostriamo che lo stesso vale per $n.$
	
	Se $n$ è primo, non c'è nulla da dimostrare. Sia $n$ non primo. Allora $n=ab,$ con $1<a,b<n.$ Per ipotesi induttiva: $a=p_{1} ... p_{s}$ e $b=p_{s+1}..p_{t}$. Si conclude che $p=ab=p_{1}..p_{s}\cdot p_{s+1}...p_{t}$.
2) Per dimostrare l'unicità della fattorizzazione in numeri primi di un numero $n$, procediamo in questo modo:

	Supponiamo che $n$ abbia due fattorizzazioni:$$p_{1}^{h_{1}}\cdot p_{2}^{h_{2}}\cdot ...\cdot p_{s}^{h_{s}}\quad \text{e}\quad q_{1}^{k_{1}}\cdot q_{2}^{k_{2}}\cdot...\cdot q_{t}^{k_{t}}$$
	dato che $\forall i\in [1,s],\ p_{i}^{h_{i}}\space|\space p_{1}^{h_{1}}\cdot p_{2}^{h_{2}}\cdot ...\cdot p_{s}^{h_{s}}$  e $p_{i}$ è un numero primo, segue che $$\begin{align} &p_{i}^{h_{i}}\space|\space p_{1}^{h_{1}}\cdot p_{2}^{h_{2}}\cdot ...\cdot p_{s}^{h_{s}}\iff p_{i}^{h_{i}}\space|\space q_{1}^{k_{1}}\cdot q_{2}^{k_{2}}\cdot...\cdot q_{t}^{k_{t}}\implies \\ &p_{i}\space|\space p_{i}^{h_{i}}\text{ e }p_{i}^{h_{i}}\space|\space q_{1}^{k_{1}}\cdot q_{2}^{k_{2}}\cdot...\cdot q_{t}^{k_{t}}\implies p_{i}\space|\space q_{1}^{k_{1}}\cdot q_{2}^{k_{2}}\cdot...\cdot q_{t}^{k_{t}}\\ &\implies p_{i}\space|\space q_{1}^{k_{1}}\lor p_{i}\space|\space q_{2}^{k_{2}}\lor...\lor p_{i}\space|\space q_{t}^{k_{t}}\end{align}$$
	Quindi c'è un $q_{j}$ con $j\in[1,t]$ tale che $p_{i\space|\space}q_{j}^{h_{j}}.$ Poiché $q_{j}$ è un numero primo, ne segue che: $$p_{i}\space|\space q_{j}^{h_{j}}\implies p_{i}\space|\space q_{j}\implies p_{i}=q_{j}$$
	Così possiamo concludere che $\forall i\in[1,s],\exists j\in[1,t]$ tale che $p_{i}\space|\space q_{j}\implies p_{i}=q_{j}\ \land\ s=t.\quad\square$

###### Proposizione - minimo comune multiplo 
Si definisce **minimo comune multiplo** tra $a$ e $b$ un intero $m$ tale che:
1) $m$ è un multiplo di $a$ e di $b$
2) Se $m’$ è un multiplo comune di $a$ e $b,$ allora $m’$ è anche un multiplo di $m.$

###### Proposizione - $MCD$ e $\text{mcm}$ attraverso il teorema fondamentale dell'aritmetica

Il teorema fondamentale dell’aritmetica ci fornisce un metodo ulteriore per il calcolo del massimo comun divisore ed uno per il calcolo del minimo comune multiplo tra due interi, ovvero quello che abbiamo imparato a scuola.

Innanzitutto si scompongono $a$ e $b$ in fattori primi. Quindi avremo$$a=p_{1}^{h_{1}}\cdot p_{2}^{h_{2}}\cdot …\cdot p_{r}^{h_{r}}, \quad b=p_{1}^{k_{1}}\cdot p_{2}^{k_{2}}\cdot …\cdot p_{r}^{k_{r}}$$
Notiamo che il numero dei primi distinti è uguale in entrambe le fattorizzazioni. Così facendo, ammettendo che gli esponenti possano essere nulli, possiamo annettere a quella fattorizzazione anche dei numeri primi che non compaiono.

Quindi è facile vedere che $$\begin{align}MCD(a,b)=p_{1}^{m_{1}}\cdot p_{2}^{m_{2}}\cdot …\cdot p_{r}^{m_{r}}\\ \text{mcm}(a,b)=p_{1}^{m_{1}}\cdot p_{2}^{M_{2}}\cdot …\cdot p_{r}^{M_{r}}\end{align}$$
Dove $m_{i}=\text{min}\{h_{i},k_{i}\}$ e $M_{i}=\text{max}\{ h_{i},k_{i}\}.$ 

Facciamo un esempio per capire meglio:
	Proviamo a calcolare il $MCD(35,15).$ Possiamo scrivere $35$ si scompone come $7\cdot5,$ mentre $15$ si scompone come $3\cdot5.$ Possiamo notare però che entrambi i numeri possono essere scritti come prodotto di $3,5,7:$$$\begin{align} 35=3^{0}\cdot 5^{1}\cdot 7^{1}\\15=3^{1}\cdot 5^{1}\cdot 7^{0} \end{align}$$
	E da qui otteniamo il $MCD(a,b)=3^{0}\cdot5^{1}\cdot7^{0}=5.$

Tuttavia, c’è anche una relazione più semplice che lega $MCD(a,b)$ e $\text{mcm}(a,b):$$$\text{mcm}(a,b)=\frac{|a\cdot b|}{MCD(a,b)}.$$
Quindi, per calcolare il minimo comune multiplo di due interi $a,b$ conviene utilizzare l’algoritmo Euclideo, dopodiché si può applicare questa formula.
###### Proposizione - esistono infiniti numeri primi
Attraverso il teorema fondamentale dell'aritmetica è possibile provare che esistono **infiniti** numeri primi.

Dimostrazione:
	Supponiamo che l'insieme $\mathcal{P}$ dei numeri primi sia finito e poniamo $$\mathcal{P}=\{p_{1},p_{2},...,p_{N}\}.$$ Consideriamo il numero naturale $$a:=(\displaystyle{\prod_{i=1}^{N}p_{i})+1}=(p_{1}\cdot p_{2}...\cdot p_{n})+1.$$ Dato che $a\ge2$, per il teorema fondamentale dell'aritmetica esso può essere scritto come una fattorizzazione di numeri primi. Tuttavia, non esiste nessun numero che lo divida, perché $a$ diviso per ogni primo $p_{i}$ dà come resto $1,$ e questo è un assurdo.


