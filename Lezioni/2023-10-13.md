# Lezione 06
## Congruenze
La **relazione di congruenza modulo $n$** (un intero positivo) è una relazione che identifica in $\mathbb{Z}$ se la differenza tra due elementi è multiplo di $n$.

Sia $n\ge2$. Si dice *relazione di congruenza modulo $n$* la relazione su $\mathbb{Z}$:$$a\space\rho_{n}\space b, \text{ ovvero }a\equiv b(\text{mod } n)\iff a-b=nh, \text{ per qualche } h\in\mathbb{Z}.$$Ovvero che a e b hanno lo stesso resto se divisi per $n$. Ogni intero $a$ è *congruo modulo $n$* ad un intero $b$ tale che $0\le b<n$. In luogo di $a\equiv b\text{ (mod }n)$ si può anche scrivere $a\equiv b(n)$ oppure $a\equiv_{n} b$.

###### Esempio
Un esempio che può rendere l'idea è dato dalle lancette dell'orologio. Quando sono le ore $16:00$ molto spesso diciamo che sono le $4:00$. Se dalle ore 00:00 voglio che passino 72 ore (quindi 3 giorni), non saranno le $72:00$, ma sempre le $00:00$ (ogni 12 ore il ciclo ricomincia).
###### Osservazione 1
Sia $n>0$ un intero fissato. La *relazione di congruenza modulo* $n$ è una *relazione di equivalenza*. Risulta infatti:
- $a \equiv a \text{ (mod }n), \forall a\in\mathbb{Z};$
- $a\equiv b\text{ (mod }n)\implies b\equiv a\text{ (mod }n);$
- $a\equiv b\text{ (mod }n), b\equiv c\text{ (mod }n) \implies a\equiv c\text{ (mod }n);$
###### Osservazione 2
La definizione di congruenza può essere estesa anche ai casi $n=1,n=0,n<0:$
1) $a\equiv b\text{ (mod }1)\iff1|a-b\iff a-b\in\mathbb{Z}.$ Dunque $\equiv_{1}$ è la relazione caotica, perché tutti i numeri sono equivalenti fra loro. $b$ diviso $1$ dà $b$ con resto zero, perciò tutti gli $a$ sono equivalenti a $(b \text{ mod }1)=0$. 
2) $a \equiv b\text{ (mod }0)\iff 0|a-b\iff a-b=0.$ Dunque $\equiv_{0}$ è la relazione identica, perché ogni numero è uguale a sé stesso. $b$ diviso $0$ (in algebra) è uguale a $0$ con resto $b$, ciò implica che $a$ è congruente a $b$ se e solo se $a=b$.
3) Sia $n<0.$ $a\equiv b\text{ (mod }n)\iff |n|\space\vert a-b.$ Dunque $\equiv_n$ coincide con $\equiv_{|n|},$ in quanto, se divido per un numero negativo, il resto rimane invariato. 

Con $\mathbb{Z}_{n}$ si definisce l'insieme quoziente di $\mathbb{Z}$ rispetto alla congruenza modulo $n$:$$\boxed{\mathbb{Z}_{n}\stackrel{def}{=}\mathbb{Z}/\equiv_{n}=\{\bar{0},\bar{1},...,{\overline{n-1}} \}}$$I suoi elementi sono detti **classi resto modulo $n$**. Per ogni $a\in \mathbb{Z}$ la classe resto di $a$ modulo $n$ è denotata $\bar{a}$ (oppure$[a]$). Risulta:$$\bar{a}=a+n\mathbb{Z}=\{a+nt,\forall  t\in \mathbb{Z}\}.$$Dove $\bar{a}$ equivale agli interi che divisi per $n$ danno resto $a.$ 

In particolare, se $a,b,c,d$ sono elementi di $\mathbb{Z}$:$$a\equiv b\text{ mod($n$), $c \equiv d$ (mod $n$)}\implies \begin{cases}a+c\equiv b+d \text{ (mod $n$)}  \\
ac=bd \text{ (mod $n$)}\end{cases}$$Dimostrazione:$$\begin{align}\text{(1) }a\equiv b \text{ (mod $n$)}\iff & a-b=hn \\ c\equiv d \text{ (mod $n$)}\iff & a-b=kn \\ \implies a+c-(b+d) &= (h+k)n \\ \implies a+c \equiv b+d & \text{ (mod $n$)}\space\space\space\triangle\end{align}$$$$\begin{align}\text{(2) }ac-bd=ac-ad+ad&-bd=a(c-d)+(a-b)d\\akn+hnd=(ak+hd)&n \implies ac\equiv bd \text{ (mod $n$)}\space\space\space\square\end{align}$$
###### Proposizione 2
La relazione di congruenza $\equiv_n$ è compatibile con le due operazioni definite in $\mathbb{Z}$. Ne segue che $(\mathbb{Z},+,\cdot)$ è un anello commutativo unitario.

Dimostrazione: $a\equiv a_{1}(\text{mod } n)$ e $b\equiv b_{1}(\text{mod }n)$. Bisogna verificare che:$$a+b\equiv a_{1}+b_{1}\text{ (mod }n) \text{ e }a\cdot b\equiv a_{1}\cdot b_{1}\text{ (mod }n)$$Se infatti $a-a_{1}=nt,\space b-b1=ns$, allora:
1) $a+b-(a_{1}+b_{1})=n(t+s)$ e dunque $a+b\equiv a_{1}+b_{1}\text{ (mod }n).$
2) $a\cdot b -a_{1}\cdot b_{1}=a\cdot b-a\cdot b_{1}+a_{1}\cdot b-a_{1}\cdot b_{1}=$ $=a(b-b_{1})+(a-a_{1})b_{1}=ans+ntb_{1}=n(as+tb_{1}).$ Dunque $a\cdot b\equiv a_{1}\cdot b_{1}\text{ (mod } n).$

Da cui deduciamo che $\overline{a}+\overline{b}=\overline{a+b},$ $\overline{a}\cdot \overline{b}=\overline{a\cdot b},$ $\forall\overline{a},\overline{b}\in\mathbb{Z}_{n}.$ 


In generale $\mathbb{Z}_{n}$ non è un *dominio di integrità.* Prendiamo per esempio $(\mathbb{Z}_{4},+,\cdot)$ dove $\mathbb{Z}_{4}=\{0,1,2,3 \}$ e verifichiamo che sia un dominio di integrità per la moltiplicazione:

|                         |       |       |       |       |
| ----------------------- | ----- | ----- | ----- | ----- |
| $a\underset{4}{\cdot}b$ | **0** | **1** | **2** | **3** |
| **0**                   | 0     | 0     | 0     | 0     |
| **1**                   | 0     | 1     | 2     | 3     |
| **2**                   | 0     | 2     | *0*     | 2     |
| **3**                   | 0     | 2     | 2     | 1     | 

Ricordando la definizione di **[[2023-10-09#Proposizione|dominio di integrità e divisore dello zero]]**, deduciamo che $\mathbb{Z}_{4}$ non è un *dominio di integrità*, perché in esso $2$ è un divisore dello zero: infatti $(2\cdot2)\text{ mod }4=4\text{ mod }4=0.$ 





