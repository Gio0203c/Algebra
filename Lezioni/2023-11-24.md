# Lezione 23
###### Definizione - Vettore Finitamente Generato
Un vettore $V$ viene definito **finitamente generato** se $\exists S=\{v_{1},...,v_{n} \}$ tale che ogni $v\in V$ si scrive combinazione lineare di elementi di $S.$ In particolare: $$v=\alpha_{1}v_{1}+...+\alpha_{n}v_{n}$$ con $\alpha_{n}v_{n},$ con $\alpha_{j}\in\mathbb{K}.$
###### Proposizione - Base di uno spazio vettoriale come isomorfismo
Sia $V$ uno spazio vettoriale finitamente generato su un campo $\mathbb{K},$ e sia $\mathcal{B}=\{v_{1},...,v_{n} \}$ una base di $V.$ Allora la mappa $$\begin{align} & \varphi_{\mathcal{B}}:\mathbb{K}^{n}\longrightarrow V \\ & \alpha_{1},...,\alpha_{n}\longrightarrow\alpha_{1}v_{1}+...+\alpha_nv_n\end{align}$$ è un isomorfismo di $\mathbb{K}$ spazi vettoriali.

Dimostrazione:
Notiamo che ogni elemento di $V$ può essere scritto come combinazione lineare, pertanto la suriettività è dimostrata. Inoltre la mappa mantiene le operazioni:
-  Somma di vettori: $$\begin{align}& \varphi_{\mathcal{B}}((\alpha_{1},...,\alpha_{n})+(\beta_{1},...,\beta_{n}))= \\
= &(\alpha_{1}+\beta_{1})v_{1}+...+(\alpha_{n}+\beta_{n})v_{n}  \\ =& \alpha_{1}v_{1}+...+\alpha_{n}v_{n} +\beta_{1}v_{1}+ ... + \beta_{n}v_{n}  \\
=&\varphi_{\mathcal{B}}(\alpha_{1},...,\alpha_{n}) + \varphi_{\mathcal{B}}(\beta_{1}v_{1}+ ... + \beta_{n}v_{n})\end{align}$$
- Prodotto di vettore per uno scalare: $$\varphi_{\mathcal{B}}(\lambda\cdot( \alpha_{1},...,\alpha_{n}))=\lambda\alpha_{1}v_{1}+...+\lambda\alpha_{n}v_{n}= \lambda\cdot \varphi_{\mathcal{B}}(\alpha_{1},...,\alpha_{n})$$
 perciò possiamo dire con certezza che è un [[2023-10-27#Omomorfismo di Gruppi|omomorfismo]]. Essendo che la base di $V$ è composta da vettori linearmente indipendenti, è anche iniettiva. Quindi è un **isomorfismo.**
###### Definizione - Coordinate di una Base
Sia $\mathcal{B}=\{v_{1},...,v_{n}\}$ una base di uno spazio vettoriale $V,$ e $v\in V.$ Gli $n$ numeri reali $\alpha_{1}v_{1}+...+\alpha_{n}v_{n}$ sono le **coordinate** di $v$ rispetto alla base $\mathcal{B}.$

Pertanto, uno spazio vettoriale (per esempio, l'insieme delle soluzioni di un sistema lineare omogeneo) è completamente determinato una volta che si conosce una base: infatti ogni suo elemento si ottiene in uno e un sol modo come combinazione lineare degli elementi della base, con le coordinate come coefficienti
###### Esempio - Coordinate di una Base
Se $x\in\mathbb{R}^{n}$ possiamo scrivere $$x=\begin{vmatrix}x_{1}\\ \vdots \\ x_{n} \end{vmatrix} =x_{1}e_{1}+...+x_{n}e_{n},$$ per cui $(x_{1},...,x_{n})$ sono le coordinate di $x$ rispetto alla base canonica.
###### Proposizione - Dimensione di sottospazi vettoriali
Sia $V$ uno spazio vettoriale finitamente generato sul campo $\mathbb{K}$ e sia $W$ un suo sottospazio vettoriale, allora:
- $W$ ha una dimensione finita ed è finitamente generato.
- Se $W\ne V$ allora $\text{dim}(W)<\text{dim}(V),$ altrimenti $\text{dim}(W)=\text{dim}(V).$

Dimostrazione:
- Consideriamo un qualsiasi $w_{1}\in W.$ Se $w_{1}$ genera $W,$ ogni vettore che si trova in $W$ appartiene a $Span(w_{1}),$ per cui abbiamo dimostrato che $W$ è finitamente generato. In caso contrario, vorrà dire che $\exists w_{2}\in W\backslash Span(w_{1}),$ ovvero questo $w_{2}$ fa dello spazio $W,$ ma non appartiene allo Span di $w_{1}$ (non posso ottenerlo tramite combinazioni lineari di esso).  Esattamente come prima, abbiamo 2 casi $w_{1},w_{2}$ generano $W$ e in tal caso è finitamente generato, oppure $\exists w_{3 }\in W\backslash Span(w_{1},w_{2}),$ e quest'ultimo è linearmente indipendente da $w_{1},w_{2}.$ Procediamo in maniera ricorsiva, finché alla fine non verrà trovato un insieme $w_{1},w_{2},...,w_{n}$ che genera tutto $V.$
- Alla fine avremo $k$ vettori linearmente indipendenti che generano $W.$ Essi quindi costituiscono una base di $W,$ e $\text{dim}(W)=k.$ Ora, se anche $V$ ha $\text{dim}(V)=k$ (coincidente con quella di $W$), vuol dire che i $k$ vettori linearmente indipendenti costituiscono una base anche di $V,$ il che implica che è possibile generare $V.$ Ma se ciò è possibile, allora necessariamente $W=V.$
- Essendo che tutti i vettori che si trovano in $W$ appartengono anche a $V,$ la dimensione di $W$ può essere al massimo uguale a quella di $V.$ Avendo dimostrato prima l'uguaglianza, possiamo dire che se $W\ne V,$ allora $\text{dim}(W)<\text{dim}(V).$