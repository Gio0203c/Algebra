# Lezione 03
## I Numeri Interi
È noto che, mentre l'equazione $x-5=0$ è risolubile in $\mathbb{N}$, l'equazione $x+3=0$ non lo è, pertanto dobbiamo cercare di *ampliare l'insieme dei numeri* in modo da includere tutte le soluzioni di equazioni del tipo $x+n=0, n\in\mathbb{N}$.

Giungiamo quindi all'insieme $\mathbb{Z}=\{...,-3,-2,-1,0,1,2,3 \}$, detto insieme degli **interi relativi**. Per dare la definizione degli interi relativi, partiamo dal prodotto cartesiano $\mathbb{N}\times\mathbb{N}$, ovvero l'insieme delle coppie ordinate di numeri naturali, e introduciamo questa relazione:$$\boxed{(n,m)\space\sim\space(n',m')\iff n+m'=m+n'}$$
###### Esempio di rappresentazione di un numero intero
$(5, 6) \sim (0, 1) \iff 5 + 1 = 6 + 0$
$(8, 2) \sim (6, 0) \iff 8 + 0 = 2 + 6$

Dimostriamo che questa relazione sia di equivalenza:
- Ѐ **riflessiva**: $(a,b)\space\rho\space(a,b)\iff a+b=a+b$
-  Ѐ **simmetrica**: $(a,b)\space\rho\space(c,d)\implies (c,d)\space\rho\space(a,b):$ $c+b=a+d$, e $a+d=c+b$ per ipotesi
- Ѐ **transitiva**: $(a,b)\space\rho\space(c,d)$ e $(c,d)\space\rho\space(e,f)\implies(a,b)\space\rho\space(e,f):$
$$\begin{cases}a+d=b+c \\ c+f=d+e,\end{cases}\stackrel{sommando}{\implies}a+d+c+f=b+c+d+e\implies(a,b)\space\rho\space(e,f)$$
Si tratta di una *relazione di equivalenza*. L'insieme $\mathbb{N}\times\mathbb{N}$ viene quindi diviso in classi $(n,m)$, rappresentate di seguito:
![[lez03graficoNxN.svg]]
Possiamo quindi definire delle classi di equivalenza che suddividono in parti l’insieme $\mathbb{N} × \mathbb{N}$ in classi $[(n, m)]$. Scegliamo come *rappresentanti* delle classi di equivalenza gli elementi che prevedono **uno dei due elementi uguale a $0$**. 

Ogni classe sarà rappresentabile con uno dei seguenti rappresentanti distinti: $$\begin{align} & (0, 0) \\ & (1, 0), (2, 0), (3, 0)..., (n, 0)... \\ & (0, 1), (0, 2), (0, 3)..., (0, n)... \\ \end{align}$$
In sintesi, una coppia del tipo $(a,0)$ è *in relazione con tutte le coppie* $(n,m)|n-m=a$: $$*_{1}:[7,0] =\{(10,3)(14,7),(15,8),...\}$$mentre una coppia del tipo $(0,a)$ è *in relazione con tutte le coppie* $(n,m)|n-m=-a$: $$*_{2}: [0,2]=\{(4,6),(8,10),(9,11),...\}$$Pertanto, l'insieme quoziente $\mathbb{Z:=N\times N}/\sim$ è detto **insieme dei numeri interi**.
###### Osservazione sui numeri interi
Se $a\ge b,$ allora $a-b\in\mathbb{N}.$ Si ha quindi:$$[a,b]=\{(x,y)\in\mathbb{N\times N}:x=(a-b)+y \}=\{(((a-b)+t),t),\forall t\in \mathbb{N}\}$$In particolare $[a,b] = [a-b,0]$. Si noti l'esempio $*_{1}$, e ipotizziamo $t=8$, mentre $a-b=7$ Trasformandolo con $t$ avremo $(((7)+8),8)=(15,8),$ che è proprio una *coppia di quell'insieme*. Così facendo vengono ricavate per ogni $t$ *tutte le altre coppie*.

Al contrario, se $a\le b$ allora $b-a\in\mathbb{N}$. Si ha quindi:$$[a,b]=\{(x,y)\in\mathbb{N\times N}:y=(b-a)+x \}=\{(t,((b-a)+t)),\forall t\in \mathbb{N}\}$$In particolare $[a,b] = [0,b-a]$. Si noti l'esempio $*_{2}$, e ipotizziamo $t=9$, mentre $b-a=2$ Trasformandolo con $t$ avremo $(9,((2)+9))=(9,1),$ che è proprio una *coppia di quell'insieme*. Così facendo vengono ricavate per ogni $t$ *tutte le altre coppie*.

Prendendo il grafico di prima:![[lez03graficoNxN.svg]]
Notiamo che *tutte le coppie che appartengono a ciascuna classe di equivalenza*, sono esattamente i punti che si trovano sulla **diagonale uscente** dal punto iniziale (il primo che appartiene a quella classe di equivalenza).

Dunque $Z=\{..., [0,n],...,[0,2],[0,1],[0,0],[1,0],[2,0],...,[n,0],...\}$, pertanto introduciamo queste notazioni:$$-n :=[0,n], \forall n\in\mathbb{N;}\space\space\space n :=[n,0], \forall n\in\mathbb{N}$$In particolare $0=[0,0].$ Ne segue:$$\mathbb{Z}=\mathbb{Z^+}\cup\{ 0\}\cup\mathbb{Z^-}$$con $\mathbb{Z^+}:=\{n,\forall n\in\mathbb{N}, n\ge 1\}\text{ (interi positivi)},$ $\mathbb{Z^-}:=\{-n,\forall n\in\mathbb{N},n\ge 1\}\text{ (interi negativi) }$. Osserviamo che:$$n\in \mathbb{Z}^{+}\iff-n\in\mathbb{Z^-}$$Abbiamo infine le operazioni di *addizione* e *moltiplicazione*.

### Le Operazioni
#### Addizione
La **somma** in $\mathbb{Z}$ è definita come $+:\mathbb{Z}\times\mathbb{Z}\rightarrow\mathbb{Z}$ tale che: $$[a,b]+[c,d]=[a+c,b+d], \space\space\forall[a,b], [c,d]\in\mathbb{Z}.$$
###### Esempio di addizione $$[10,8]+[7,2]=[10+7\space,\space8+2]=[17,10]=[7,0]$$
#### Moltiplicazione
Essa verifica le proprietà **associativa**, **commutativa**, dell'**elemento neutro** $(0)$ e dell'**opposto** $(-[a,b]=[b,a])$

La **moltiplicazione** in $\mathbb{Z}$ è definita come $+:\mathbb{Z}\times\mathbb{Z}\rightarrow\mathbb{Z}$ tale che: $$[a,b]\cdot[c,d]=[ac+bd,ad+bc], \space\space\forall[a,b], [c,d]\in\mathbb{Z}.$$
###### Esempio di moltiplicazione$$[2,3]+[4,1]=[8+3\space,\space2+12]=[11,14]=[0,3]$$
Essa verifica le proprietà **associativa**, **commutativa**, **distributiva rispetto alla somma** e dell'**elemento neutro** $(1=[1,0])$.
###### Proposizione sui numeri interi
Il prodotto di due numeri **negativi** è un numero **positivo**.

Dimostrazione:
Dati i numeri $[0,n]\cdot[0,m]\in\mathbb{Z}^{-,}$ risulta:$$[0,n]\cdot[0,m]=[0\cdot0+nm\space,\space0\cdot m+n\cdot 0]=[nm,0]\in\mathbb{Z^+}$$