# Lezione 14
## I Sottogruppi
Un sottogruppo $H$ di un gruppo $G$ è un sottoinsieme non vuoto di $G$ tale che sia esso stesso un gruppo *rispetto alla stessa operazione e allo stesso elemento neutro* di $G.$

Per indicare che un sottoinsieme $H$ di un gruppo $G$ è un sottogruppo di $G$ si scrive $$H\le G,\quad \text{o} \quad H<G \text{ (se }H\ne G).$$
##### Teorema - Definizioni di un sottogruppo
Sia $(G,\star)$ un gruppo e sia $H$ un sottoinsieme di $G$. Allora le seguenti affermazioni sono equivalenti:

1) $(H,\star)$ è un sottogruppo di $G.$
2) $H\ne\emptyset$ e: 
	- per ogni $a, b \in H$ si ha $a\star b ∈ H$, 
	- per ogni $a\in H$ si ha $a^{−1} \in H$.
3) $H\ne\emptyset$ e per ogni $a,b$ si ha che $a\star (b)^{-1}\in H.$
###### Dimostrazione - Definizioni di un sottogruppo
$(1)\implies (2):$
	È banale perché se $H$ è un sottogruppo di $G$ esso contiene l'elemento neutro di $G,$ (quindi $H\ne\emptyset$), ed è un gruppo rispetto alla stessa operazione. Quindi gode delle proprietà  $(2.1)$ e $(2.2).$
$(2)\implies (3):$
	È banale perché se $\forall a, a^{-1}\in H$ e $\forall a,b,\ a\star b\in H,$ allora sicuramente $a\star (b)^{-1}\in H.$
$(3) \implies (2):$
	Supponiamo $(3),$ quindi che $a\star (b)^{-1}\in H.$ Siccome $H\ne\emptyset,$ possiamo prendere $x\in H.$ 
	Ponendo $a=x$ e $b=x$ otteniamo che $x\star x^{-1}\in H,$ ma $x\star x^{-1}$ è proprio $e,$ l'elemento neutro. 
	Ponendo $a = e$ e $b=x^{-1}$ otteniamo che $e\star x^{-1}\in H,$ ma $e\star x^{-1}=x^{-1},$ quindi ogni $x\in H$ è dotato di inverso $x^{-1}\in H$ ($(2.2)$ dimostrata).
	Siano quindi $x,y\in H$ due elementi qualsiasi. Sappiamo già che $y^{-1}\in H.$
	Ponendo $a=x$ e $b=y^{-1}$ troviamo che $x\star (y^{-1})^{-1}\in H,$ ovvero $x\star y\in H$ ($(2.1)$ dimostrata).
$(2) \implies (1) :$
	Supponiamo $(2).$ Siccome $a\star b\in H$ per ogni $a,b\in H,$ l'insieme $H$ è chiuso rispetto a $\star.$ Come abbiamo già visto, l'elemento neutro è in $H.$ Siccome ogni per ogni $a\in H,$ anche l'elemento inverso $a^{-1}$ è in $H$ concludiamo che $H$ è un sottogruppo di $G.$ 
###### Esempio di sottogruppo - Insieme di numeri pari
Proviamo a dimostrare che l'insieme dei numeri pari $P=\{x\in\mathbb{Z}|x=2n,n\in\mathbb{Z}\}$ è un sottogruppo di $\mathbb{Z}$ rispetto all'operazione $+.$

Per verificare ciò, è sufficiente dimostrare che $a+(-b)\in P.$

Se scriviamo $a$ come $2n$ e $b$ come $2n'$ possiamo scrivere il tutto come $2n+(-2n').$ A questo punto, raccogliendo il 2 otteniamo $2(n-n')$ che è un numero pari. Per cui $2(n-n')\in P$ perché $n-n'\in\mathbb{Z}.$  
###### Proposizione - Centro di un gruppo come sottogruppo
Sia $(G,\star)$ un gruppo. Il **centro** di $G$ è il sottoinsieme $Z$ (*zentrum*) di $G$$$Z(G)\stackrel{def}{=}\{g\in G|g\star x=x\star g,\quad \forall x\in G  \}.$$ Il centro di un gruppo è un sottogruppo di $G.$

Dimostrazione:
	Dobbiamo dimostrare che, presi due elementi $z$ e $w \in Z(G),$ $z\star w^{-1}\in Z(G),$ ovvero che $(z\star w^{-1})\star x=x\star (z\star w^{-1}).$
	Siccome è vero che $e\star x=x\star e,\ \forall x\in G$ allora l'elemento neutro appartiene a $Z(G),$ pertanto $Z(G)\ne\emptyset.$
	Essendo $e$ l'elemento neutro, può essere scritto come $w\star w^{-1},$ quindi sostituendo nella formula otteniamo $(w\star w^{-1})\star x=x\star (w \star w^{-1}).$ 
	Per l'associatività di $\star:w\star (w^{-1}\star x)=(x\star w^{-1})\star w.$ Utilizzando la legge della cancellazione, otteniamo $w^{-1}\star x= x\star w^{-1},$ pertanto $w^{-1}\in Z(G).$
	Ricordando l'equazione da dimostrare, al secondo membro possiamo scrivere $x\star (z\star w^{-1})=(x\star z)\star w^{-1},$ per la proprietà associativa dei gruppi.
	Dato che $z\in Z(G)$ per ipotesi, possiamo scrivere $(x\star z)\star w^{-1}=(z\star x) \star w^{-1}.$ 
	Ancora per la proprietà associativa $(z\star x) \star w^{-1}=z\star (x \star w^{-1})$ e dato che $w^{-1}\in Z(G)$ possiamo scrivere $z\star (x \star w^{-1})=z\star (w^{-1}\star x).$ Infine, per la proprietà associativa: $z\star (w^{-1}\star x)=(z\star w^{-1})\star x.$
	Abbiamo quindi dimostrato che $x\star (z\star w^{-1})=(z\star w^{-1})\star x.$
###### Proposizione - Immagine di un omomorfismo come sottogruppo del codominio
Sia $\varphi:(G,\star_{1})\longrightarrow (H,\star_{2})$ un omomorfismo tra i gruppi $G$ e $H,$ allora $Im(\varphi)=\{\varphi(g),g\in G \}$ è un sottogruppo di $H.$

Dimostrazione: 
	Devo far vedere che se $y_{1},y_{2}\in Im(\varphi)\implies y_{1}\star_{2} y_{2}^{-1}\in Im(\varphi).$
	$\forall y_{1},y_{2}\in Im(\varphi).$ Quindi per ipotesi esistono rispettivamente un $g_{1}$ e un $g_{2}$ tali che $y_{1}=\varphi(g_{1})$ e $y_{2}=\varphi(g_{2}).$ Ricordando che un omomorfismo è tale che $(\dagger)(\varphi(g))^{-1}=\varphi(g^{-1}):$ $$\begin{align}y_{1}\star_{2} y_{2}^{-1} = \varphi(g_{1}) \star_{2}(\varphi(g_{2}))^{-1}=\\\stackrel{\dagger}{=}\varphi(g_{1})\star_{2}\varphi(g_{2}^{-1})=\varphi(g_{1}\star_{1} g_{2}^{-1}) \end{align}$$
	Quindi $y_{1}\star_{2} y_{2}^{-1}$ è l'immagine di $g_{1}\star g_{2}^{-1}.$
#### Sottogruppi di $\mathbb{Z}$ e $\mathbb{Z}_{n}$
###### Proposizione - Caratterizzazione dei sottogruppi di $\mathbb{Z},$ $n\mathbb{Z}=H$
Sia $H$ un sottogruppo di $\mathbb{Z}.$ Allora esiste un $n$ tale che $n\mathbb{Z}=H,$ quindi $$H\le(\mathbb{Z},+)\implies\exists n| n\mathbb{Z}=H$$ dove $n\mathbb{Z}=\{nh,h\in\mathbb{Z} \},$ ovvero l'insieme di tutti gli interi multipli di $n.$

Dimostrazione:
	Dimostreremo che $n\mathbb{Z}\subseteq H$ e che $H\subseteq n\mathbb{Z}.$
1) Per ipotesi $H\le (\mathbb{Z},+),$ per cui o è banale $(\{0 \})$ oppure deve contenere qualche elemento di $\mathbb{Z}.$ 
	Assumiamo quindi $H\cap\mathbb{N}^{+}\ne\emptyset$ (in questo caso, anche se contiene solamente numeri negativi, per le proprietà di un gruppo contiene anche i loro inversi, quindi i numeri positivi).
	
	Per il principio del buon ordinamento esiste un elemento minimo, sia $n|n\in H\cap\mathbb{N}^{+}.$ Notiamo adesso che nell'insieme $n\mathbb{Z}=\{{nh},h\in\mathbb{Z} \},$ $nh=n+n+...+n$ $h$ volte se $h>0,$ oppure a $-n-n-...-n$ $h$ volte se $h<0.$
	
	Essendo $H$ un sottogruppo di $\mathbb{Z}$ ha la sua stessa operazione (addizione in questo caso) e, contenendo $n,$ conterrà anche $\{(n),(n+n),(n+n+...+n=hn)\},$ pertanto possiamo affermare che tutto $n\mathbb{Z}\subseteq H.$ 
2) D'altra parte, devo dimostrare che $\forall a \in H,$ $a$ deve essere divisibile per $n$ (in modo da rientrare in $n\mathbb{Z}$). 
	Considero $a=qn+r$ con $0\le r\le n$ (ovvero divido per $n$). Questo implica che $r=\underset{a\in H}{\underbrace{a}}-\underset{qn\in H}{\underbrace{qn}}\implies r\in H$ e $r\ge0.$ 
	Se $r>0$ allora $n$ non sarebbe il minimo di $H\cap\mathbb{N}^{+}$ e si raggiungerebbe un assurdo, pertanto $r=0\implies a=qn.$ Dato che ciò vale per $\forall a$ $H\subseteq n\mathbb{Z}.$	

Quindi abbiamo dimostrato che $H=n\mathbb{Z}.$
###### Proposizione - Divisori di $n$ in $\mathbb{Z}_{n}$ come sottogruppi
Prendiamo il gruppo $(\mathbb{Z}_{n},+).$ Sia ora $d$ un divisore di $n,$ ovvero tale che $k\cdot d=n.$ Allora possiamo creare il sottoinsieme: $$H_{d}:=\underset{\text{sono } k \text{ elementi}}{\underbrace{\{[d],[2d],...,[(k-1)d],[kd]\equiv[n]\equiv0 \}}}\subseteq\mathbb{Z}_{n}$$È facile notare che questo insieme è un sottogruppo. Siano $[ld]$ e $[kd]\in H_{d},$ applicando il criterio $(3)$ $[ld]-[kd]=[(l-k)d]\in H_{d}.$ 

Quindi, un modo alternativo per scrivere questo sottoinsieme è: $$H_{d}=\{[ld],l\in\mathbb{Z}\}$$
###### Proposizione - Caratterizzazione dei sottogruppi di $\mathbb{Z}_{n},$ $H_{d}$
Se $H\le (\mathbb{Z}_{n})\implies\exists d,$ divisore di $n,$ tale che $H=H_{d}=\{[d],...,[(k-1)d],[0] \}$ con $n=kd.$

Dimostrazione:
1) Sia $H\le \mathbb{Z}_{n}$ e consideriamo $H'=\{a\in\mathbb{Z}|[a]\in H \}.$
	Innanzitutto notiamo che $0\in H'$ e che anche $n\in H'$ (perché la classe di $n$ e $0$ in $H$ coincidono). Quindi $H'\ne\emptyset.$ 
	Dobbiamo dimostrare che $H'$ è un sottogruppo di $\mathbb{Z}.$ 
	Siano quindi $a,b\in H',$ bisogna far vedere che $a-b\in H'.$
	Dire però che $a,b\in H'$ significa dire che $$\begin{align} [a],[b]\in H\stackrel{\substack{\text{siccome}\\H\le\mathbb{Z}_{n}}}{\implies}[a]-[b]\in H\\\implies[a-b]\in H\implies a-b\in H'.\end{align}$$
	Per cui $H'\le(\mathbb{Z},+).$
	
	Ma allora per la proposizione vista prima, $\exists d\in\mathbb{Z}|H'=d\mathbb{Z}.$ Inoltre dato che $n\in H'\implies n$ è un multiplo di $d$ e che $d$ è un divisore di $n.$ 
	
	Ricordiamo che $H_{d}$ è l'insieme delle classi di equivalenza $\{[0],[2d],[3d],...,[(k-1)d]\}$ in $\mathbb{Z}_{n},$ dove $n=kd.$ Ma queste sono esattamente le classi di equivalenza degli elementi di $d\mathbb{Z},$ quindi di $H'.$ 
	
	Perciò, ogni elemento di $H_{d}$ è classe di equivalenza di un multiplo di $d,$ quindi appartiene ad $H.$ D'altra parte, ogni elemento di $H$ è la classe di equivalenza di un elemento di $H'$ e ogni elemento di $H'$ (per l'uguaglianza $H'=d\mathbb{Z}$) è un multiplo di $d,$ quindi la sua classe di equivalenza appartiene ad $H_{d}.$ 
	
	Ne concludiamo che $H=H_{d}.$

Queste due proposizioni (in realtà è una sola ma le ho spezzate per leggere meglio) vogliono spiegare che i sottogruppi di $\mathbb{Z}$ sono tutti e soli i sottogruppi $n\mathbb{Z}.$ Mentre i sottogruppi di $\mathbb{Z}_{n}$ sono tutti e soli i sottogruppi $Hd$ con $n=kd,$ specificando che la cardinalità di $H_{d}=k=\dfrac{n}{2}.$

Esempio: quanti sottogruppi ha $\mathbb{Z}_{12}?$ Quello dei divisori di 12 (più i banali). Ha i due sottogruppi banale e totale, poi ha i sottogruppi che corrispondono ai divisori: $H_{2},H_{3},H_{4},H_{6}$ (di cui per esempio, la cardinalità di $H_{2}=6$).
### Classi Laterali di un sottogruppo e Teorema di Lagrange
###### Proposizione - Classi Laterali Sinistre e Destre, $aH\ne Ha$ in generale
Sia $H$ un sottogruppo di $G.$ 
La **classe laterale sinistra** associata ad $a\in G$ è $a H=\{ah,h\in H \}\subseteq G.$
La **classe laterale destra** associata ad $a\in G$ è $Ha=\{ha, h\in H \}\subseteq G.$

In generale, a meno che $G$ sia commutativo, $aH\ne Ha.$ Esempio: in $S_{3}$ (mappa che va da $\{1,2,3 \}$ a $\{1,2,3 \}$) consideriamo $H=\{1,\begin{pmatrix}1&2&3\\1&3&2\end{pmatrix} \}.$ Questo è un sottogruppo ($H\ne0$ e ogni elemento è dotato di inverso, notando che il secondo elemento è una particolare permutazione $\sigma,$ che è l'inversa di sé stessa) , $H\le S_{3}.$
Prendo adesso $a=\begin{pmatrix}1&2&3\\2&3&1\end{pmatrix}.$ È facile vedere che la classe laterale sinistra $aH=\{\begin{pmatrix}1&2&3\\2&3&1\end{pmatrix},\begin{pmatrix}1&2&3\\2&1&3\end{pmatrix} \},$ mentre la classe laterale destra è  $Ha=\{\begin{pmatrix}1&2&3\\1&3&1\end{pmatrix},\begin{pmatrix}2&3&1\\3&2&1\end{pmatrix} \}.$ Notiamo infatti qui che $aH\ne Ha$
###### Osservazione - $Ha=H$ se $a\in H$
Dato un sottogruppo $H$ e un elemento $a,$ tale che $Ha=\{ha,h\in H \}$

$$Ha=H\iff a\in H.$$
Se infatti $Ha=H,$ allora $a=1\cdot a\in H.$ Viceversa, se $a\in H,$ allora: $Ha\subseteq H$ (in quanto $ha\in H,\forall h\in H$) e $H\subseteq Ha$ (in quanto $h=(ha^{-1})a\in Ha,\forall h\in H).$
###### Proposizione - Sottogruppo normale
Sia $H$ un sottogruppo di $G.$ $H$ è detto **sottogruppo normale** se $\rho_{s}=\rho_{d}:$$$\rho_{s}=\rho_{d}\iff aH=Ha\forall a\in G$$
Notazione $H\trianglelefteq G$ è normale $\iff aha^{-1}\in G$ (è una riscrittura di $aH=Ha$).
###### Proposizione - Stessa classe Laterale rispetto a due elementi
1) Siano $a,b\in G.$ Essi condividono la stessa classe laterale sinistra se e soltanto se $a^{-1}b\in H,$ quindi $$aH=bH\iff a^{-1}b\in H$$
2) $a,b\in G \implies aH=bH$ oppure $aH\cap bH=\emptyset.$ Le classi laterali quindi o coincidono oppure hanno intersezione vuota.
3) $\forall x\in G\exists a\in G|x\in aH.$ Preso qualsiasi elemento di $G$ esso sta in una qualche classe laterale.
4) $(1)(2)(3)\implies$ le classi laterali sinistre forniscono una partizione di $G,$ chiamata $\mathcal{L}_{s}.$ 

La partizione $\mathcal{L}_{s}$ [[2023-10-02#Proposizione - Partizione / relazioni di equivalenza|definisce una relazione di equivalenza]] $\rho_{s}:$$$a\ \rho_{s}\ b\stackrel{def}{\iff}\exists g\in G | a\in gH, b\in gH$$
Osservazione: $a\ \rho_{s}\ b\iff a^{-1}b\in H.$ 
 Infatti $a\ \rho_{s}\ b\iff aH\cap gH\ne 0$ e $bH\cap gH\ne0.$ Questo però è vero (applicando $(2)$) ${\iff} aH=bH=gH.$

Infatti $a=a\cdot1_{G}\in aH$ e $b=b\cdot1_{G}\in bH.$ Quindi $a$ appartiene contemporaneamente ad $aH$ e a $gH,$ mentre $b$ contemporaneamente a $bH$ e $gH.$ Questo vuol dire che (applicando $(1)$) $a^{-1}b\in H.$

Vale lo stesso discorso anche con le classi laterali destre, dove la proposizione che afferma che per $a,b\in G:$ $$Ha=Hb\iff ab^{-1}\in H.$$ E otteniamo una partizione $\mathcal{L}_{d}$ di $G$ che definisce la relazione di equivalenza $\rho_{d}.$ Si ha $a\ \rho_{d}\ b\iff ab^{-1}\in H.$ 

Sia $G$ finito. L'**indice** di $H$ in $G$ (ovvero quanti elementi ci sono nella partizione) è il numero di classi laterali sinistre. 
###### Proposizione - Il numero di classi laterali sinistre è uguale al numero di classi laterali destre
Dimostrazione: 
1) 
	Sia $\varphi$ un'applicazione: $$\begin{align}\varphi:\mathcal{L}_{d}(H)\longrightarrow\mathcal{L}_{s}(H) \\ Ha\longrightarrow a^{-1}H \end{align}$$
	Quindi, per ogni classe laterale destra $Ha,$ poniamo $\varphi(Ha)=a^{-1}H.$
	
	L'applicazione $\varphi$ è ben definita, cioè se $Ha = Ha'$ allora $a^{-1}H = a'^{-1}H$. Questo però, per la proposizione precedente (vedendolo come una classe destra), implica che $aa'^{-1}\in H.$ 
	
	Se adesso però scrivo $a={(a^{-1})}^{-1}$ ottengo $a={(a^{-1})}^{-1}\cdot a'^{-1}\in H,$ che sempre per la proposizione (vedendolo stavolta come una classe sinistra) $a^{-1}H=a'^{-1}H,$ quindi $\varphi$ è ben definita, che è proprio quello che volevamo dimostrare.
	
	Inoltre $\varphi$ è dotata di inversa:$$\begin{align}\varphi^{-1}:\mathcal{L}_{s}(H)\longrightarrow\mathcal{L}_{d}(H) \\ bH\longrightarrow Hb^{-1} \end{align}$$
	ovvero un'applicazione che associa classi laterali sinistre a destre. Questo però implica che $\varphi$ sia biiettiva.
#### Teorema di Lagrange
$G$ finito, $H\le G$
Allora l'ordine di $H$ divide la cardinalità di $G,$ ovvero $|H|\space|\space|G|$ (l'ordine di $H$ è un divisore dell'ordine di $G$)
###### Dimostrazione - Teorema di Lagrange
Osservazione: Per ogni fissato $a,\exists$ una biiezione $H\longrightarrow aH,$ $h\longrightarrow ah$. 

Quindi $|H|=|aH|\ \forall a\in G.$
Siano $\mathcal{L}_{s}(H)=\{a_{1}H,a_{2}H,...a_{i}H \}$ le classi laterali sinistre distinte e disgiunte (costituiscono una partizione di $G$) . 
Allora se $|G|=n\implies n=\displaystyle{\sum\limits_{j=1}^{i}}|a_{j}H|$ perché $\mathcal{L}_{s}(H)$ è una partizione di $G$, in particolare $$G=\displaystyle{\bigcup_{j=1}^{i}(a_{j}H)}.$$
Per l'osservazione $|a_{j}H|=|H|,$ ma allora $n=i|H|$ (ovvero la cardinalità di $H$ per $i$ insiemi) 
Dato che $|G|=n,$ allora $|H|\space|\space|G|.$

Classi laterali sinistre $\longrightarrow\mathcal{L}_{s}(H)\longrightarrow \rho_{s}$ $a\ \rho_{s}\ b\iff a^{-1}b\in H$
Classi laterali sinistre $\longrightarrow\mathcal{L}_{d}(H)\longrightarrow \rho_{s}$ $a\ \rho_{d}\ b\iff a^{-1}b\in H$

In generale $\rho_{s}\ne\rho_{d}.$ Rivediamo il controesempio di prima: $$\begin{align}\begin{pmatrix}1&2&3\\2&1&3\end{pmatrix} \ \rho_{s}\ \begin{pmatrix}1&2&3\\2&3&1\end{pmatrix}\\ \begin{pmatrix}1&2&3\\2&1&3\end{pmatrix}\ \cancel{\rho_{d}}\ \begin{pmatrix}1&2&3\\2&3&1\end{pmatrix}\end{align}.$$