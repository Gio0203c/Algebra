# Lezione 06
### Gruppi di Trasformazioni
I gruppi di natura geometrica, detti **gruppi di trasformazioni** hanno un'importanza notevole, dato che i gruppi (astratti) sono nati come ruppi di trasformazioni.

Sia $X$ un insieme. Consideriamo l'insieme $S(X),$ insieme di tutte le trasformazioni o corrispondenze biunivoche di $X$ in $X$. Se indichiamo con $\circ$ il *prodotto operatorio* (la funzione composta), ossia se $(f\circ g)(x)=f(g(x)),$ è facile vedere che $(S(X),\circ)$ è un gruppo:

1. **Associatività**: Per ogni $f, g, h \in S(X)$ e per ogni $x \in X$, abbiamo $(f \circ (g \circ h))(x) = f((g \circ h)(x)) = f(g(h(x))) = (f \circ g)(h(x)) = ((f \circ g) \circ h)(x)$.
3. **Elemento neutro**: L'identità $id_X : X \rightarrow X$ definita da $id_X(x) = x$ per ogni $x \in X$ è un elemento di $S(X)$ e agisce come un elemento neutro per l'operazione $\circ$, perché per ogni $f \in S(X)$ e per ogni $x \in X$, abbiamo $(id_X \circ f)(x) = id_X(f(x)) = f(x)$ e $(f \circ id_X)(x) = f(id_X(x)) = f(x)$.
4. **Inversi**: Per ogni $f \in S(X)$, poiché $f$ è una trasformazione biunivoca, esiste un'inversa $f^{-1} : X \rightarrow X$ tale che $f^{-1}(f(x)) = x$ e $f(f^{-1}(x)) = x$ per ogni $x \in X$. Quindi, $f^{-1} \in S(X)$ e $(f \circ f^{-1})(x) = f(f^{-1}(x)) = x = id_X(x)$ e $(f^{-1} \circ f)(x) = f^{-1}(f(x)) = x = id_X(x)$ per ogni $x \in X$.

Quindi $(S(X), \circ)$ è un gruppo.
##### Teorema di Cayley - Mappa iniettiva in un gruppo $G$ che preserva le operazioni.
Sia $(G,\star)$ un gruppo. Allora esiste una mappa iniettiva $\Phi(G,\star)\longrightarrow(S(G),\circ)$ che preserva le operazioni, cioè $\Phi(a\star b)=\Phi(a)\circ \Phi(b).$

Questo teorema è legato al teorema di **Cayley**, che afferma che ogni gruppo $(G)$ è isomorfo ad un gruppo di trasformazioni $(S(G))$, e la dimostrazione è la stessa (l'isomorfismo è la mappa iniettiva).
###### Dimostrazione:
Definiamo la seguente applicazione:$$\begin{align}T_{a}:G&\longrightarrow G\\x&\longrightarrow ax,\quad\forall x\in G\end{align}$$
$T_{a}$ è la moltiplicazione sinistra per $a.$ Si tratta di una corrispondenza biunivoca di $G$ in sé. Infatti:
	1. $ax=ay\implies x=y,$ cioè $T_{a}$ è iniettiva.
	2. Per ogni $y\in G$ esiste $x\in G$ tale che $y=ax:$ basta prendere $x=a^{-1}y,$ quindi $T_{a}$ è suriettiva.
Quindi $T_{a}$ è biunivoca, pertanto appartiene all'insieme delle funzioni biunivoche di G in sé stesso: $T_{a}\in S(G).$

Definiamo adesso l'applicazione:$$\begin{align}\Phi:(G,\cdot )&\longrightarrow(S(G),\circ)\\a&\longrightarrow T_{a.} \end{align}$$
1. $\Phi$ conserva l'operazione: dobbiamo dimostrare che $\Phi(ab)=\Phi(a)\circ\Phi(b),$ cioè $T_{ab}=T_{a}\circ T_{b}.$$$T_{ab}(x)=ab\cdot x=a(bx)=a(T_b(x))=T_a(T_b(x))=T_{a}\circ T_b(x),\quad\forall x\in G$$
2. $\Phi$ è iniettiva. Infatti se $\Phi(a)=\Phi(b),$ cioè $T_{a}=T_b,$ in particolare:$$a=T_{a}(e)=T_{b}(e)=b\implies a=b$$
Chiaramente tale applicazione non è suriettiva: si confrontino le cardinalità di $G$ e di $S(G).$ Tuttavia l'immagine di $\Phi,$ cioè $\Phi(G)\stackrel{def}{=}\{ T_{a}|a\in G\}$ è un sottogruppo di $S(G)$ risulta quindi isomorfo a $G.$

Il teorema che abbiamo appena dimostrato fa vedere che per ogni gruppo esiste un **omomorfismo** (approfondiremo questo concetto più avanti) **iniettivo canonico**
#### Gruppo Simmetrico $S_{n}$
Ora, nel caso in cui l'insieme $X$ sia finito e ha cardinalità $n$ $(X=\{x_{1},x_{2},...,x_{n}\})$ il gruppo $S(X)$ si indica con $S_{n}$ e prendi il nome di **gruppo simmetrico** (o **di permutazioni**) di *g* $n$ (o su $n$ elementi).

Sia $X=\{1,2,...,n \}.$ Ogni elemento $\sigma$ di $S_{n},$ in quanto corrispondenza biunivoca di $X$ in sé, rappresenta una *permutazione* di $\{1,2,...,n \}.$ Quindi la cardinalità di $S_{n}$ è $n!$ (fattoriale)

Prendiamo per esempio $n=6,X=\{1,2,3,4,5,6\}$ e sia $\sigma$ la seguente corrispondenza biunivoca: $$\begin{align}\sigma: X&\longrightarrow X\\1&\longrightarrow 5\\2&\longrightarrow 1\\3&\longrightarrow 4\\4&\longrightarrow 6\\5&\longrightarrow 2\\6&\longrightarrow 3.\end{align}$$Possiamo scrivere $\sigma$ come una matrice $2\times6:$$$\begin{pmatrix}1&2&3&4&5&6\\5&1&4&6&2&3\end{pmatrix}$$
Notiamo che nella seconda riga vi sono tutti gli elementi di $X$ anche se in ordine diverso. In generale quindi un elemento di $S_{n}$ verrà indicato con la matrice $2\times n:$
$$\begin{pmatrix}1&2&3&4&...&n\\i_{1}&i_{2}&i_{3}&i_{4}&...&i_{n}\end{pmatrix}$$
(la prima riga è sempre la stessa, la seconda è data dalle varie permutazioni).
###### Proposizione - Se $n\ge3$ allora $S_{n}$ non è abeliano
$S_{n}$ non è abeliano se $n\ge3.$ Per dimostrarlo, analizziamo il caso in cui $n=2$ e $n=3.$
- $n=2$
	Nel caso di $S_2$, che è il gruppo simmetrico su un insieme di due elementi, ci sono solo due possibili permutazioni: l'identità, che lascia entrambi gli elementi al loro posto, e la trasposizione, che scambia i due elementi. Chiamiamo l'identità $e$ e la trasposizione $\tau$. Quindi abbiamo:$$
e = \begin{pmatrix}1&2\\1&2\end{pmatrix}, \quad \tau = \begin{pmatrix}1&2\\2&1\end{pmatrix}.
$$Ora, se calcoliamo le composizioni $e \circ \tau$ e $\tau \circ e$, otteniamo:$$
e \circ \tau = \tau, \quad \tau \circ e = \tau.
$$E se calcoliamo $\tau \circ \tau$, otteniamo $e$.  Quindi, in $S_2$, la composizione di qualsiasi coppia di permutazioni è commutativa, cioè $\sigma \circ \tau = \tau \circ \sigma$ per ogni $\sigma, \tau \in S_2$. Questo è il motivo per cui $S_2$ è un gruppo commutativo (o abeliano).
- $n=3$
	Nel caso di $S_3$, che è il gruppo simmetrico su un insieme di tre elementi, supponiamo che $\sigma$ sia la permutazione che scambia 1 e 2, e $\tau$ sia la permutazione che scambia 2 e 3. Quindi abbiamo:$$
\sigma = \begin{pmatrix}1&2&3\\2&1&3\end{pmatrix}, \quad \tau = \begin{pmatrix}1&2&3\\1&3&2\end{pmatrix}.
$$Calcoliamo ora le composizioni $\sigma \circ \tau$ e $\tau \circ \sigma$:$$
\sigma \circ \tau = \begin{pmatrix}1&2&3\\2&3&1\end{pmatrix}, \quad \tau \circ \sigma = \begin{pmatrix}1&2&3\\3&1&2\end{pmatrix}.
$$Notiamo che $\sigma \circ \tau \neq \tau \circ \sigma$, il che dimostra che $S_n$ non è commutativo per $n \geq 3$.
## Congruenze
La **relazione di congruenza modulo $n$** (un intero positivo) è una relazione che identifica in $\mathbb{Z}$ se la differenza tra due elementi è multiplo di $n$.

Sia $n\ge2$. Si dice *relazione di congruenza modulo $n$* la relazione su $\mathbb{Z}$:$$a\space\rho_{n}\space b, \text{ ovvero }a\equiv b(\text{mod } n)\iff a-b=nh, \text{ per qualche } h\in\mathbb{Z}.$$Ovvero che a e b hanno lo stesso resto se divisi per $n$. Ogni intero $a$ è *congruo modulo $n$* ad un intero $b$ tale che $0\le b<n$. In luogo di $a\equiv b\text{ (mod }n)$ si può anche scrivere $a\equiv b(n)$ oppure $a\equiv_{n} b$.
###### Esempio di modulo nella vita reale
Un esempio che può rendere l'idea è dato dalle lancette dell'orologio. Quando sono le ore $16:00$ molto spesso diciamo che sono le $4:00$. Se dalle ore 00:00 voglio che passino 72 ore (quindi 3 giorni), non saranno le $72:00$, ma sempre le $00:00$ (ogni 12 ore il ciclo ricomincia).
###### Osservazione 1 - la congruenza è una relazione di equivalenza
Sia $n>0$ un intero fissato. La *relazione di congruenza modulo* $n$ è una *relazione di equivalenza*. Risulta infatti:
- $a \equiv a \text{ (mod }n), \forall a\in\mathbb{Z};$
- $a\equiv b\text{ (mod }n)\implies b\equiv a\text{ (mod }n);$
- $a\equiv b\text{ (mod }n), b\equiv c\text{ (mod }n) \implies a\equiv c\text{ (mod }n);$
###### Osservazione 2 - estensione ai casi specifici
La definizione di congruenza può essere estesa anche ai casi $n=1,n=0,n<0:$
1) $a\equiv b\text{ (mod }1)\iff1|a-b\iff a-b\in\mathbb{Z}.$ Dunque $\equiv_{1}$ è la relazione **caotica**, perché *tutti i numeri sono equivalenti fra loro*. $b$ diviso $1$ dà $b$ con resto zero, perciò tutti gli $a$ sono **equivalenti** a $(b \text{ mod }1)=0$. 
2) $a \equiv b\text{ (mod }0)\iff 0|a-b\iff a-b=0.$ Dunque $\equiv_{0}$ è la relazione **identica,** perché *ogni numero è uguale a sé stesso*. $b$ diviso $0$ (in algebra) è uguale a $0$ con resto $b$, ciò implica che $a$ è **equivalente** a $b$ se e solo se $a=b$.
3) Sia $n<0.$ $a\equiv b\text{ (mod }n)\iff |n|\space\vert a-b.$ Dunque $\equiv_n$ coincide con $\equiv_{|n|},$ in quanto, se divido per un numero negativo, *il resto rimane invariato*. 

Con $\mathbb{Z}_{n}$ si definisce l'insieme quoziente di $\mathbb{Z}$ rispetto alla congruenza modulo $n$:$$\boxed{\mathbb{Z}_{n}\stackrel{def}{=}\mathbb{Z}/\equiv_{n}=\{\bar{0},\bar{1},...,{\overline{n-1}} \}}$$I suoi elementi sono detti **classi resto modulo $n$**. Per ogni $a\in \mathbb{Z}$ la classe resto di $a$ modulo $n$ è denotata $\bar{a}$ (oppure$[a]$). Risulta:$$\bar{a}=a+n\mathbb{Z}=\{a+nt,\forall  t\in \mathbb{Z}\}.$$Dove $\bar{a}$ equivale agli interi che divisi per $n$ danno resto $a.$ 
###### Osservazione 3 - insiemi delle classi di equivalenza in $\mathbb{Z}_{n}$
Ricordando la proprietà che lega [[2023-10-02#Proposizione - classi di equivalenza / relazioni di equivalenza|classi di equivalenza e relazioni di equivalenza]], con la relazione $a\sim_{n} b$ valida se $a-b$ è divisibile per $n$, notiamo che nell'insieme delle classi di equivalenza $$\mathbb{Z}_{n}=\{[0],[1],[2],[n-1],[n],[n+1],[n+2] \}$$alcune classi di equivalenza coincidono: infatti $[n+1]=[+1]$, perché $(n+1)-(+1)=n$, che è divisibile per $n$. In particolare $n+1$ e $+1$ sono congruenti ad $1 \text{ (mod }n)$.
###### Proposizione 1 - congruenza compatibile con operazioni di $\mathbb{Z}$
La relazione di congruenza $\equiv_n$ è compatibile con le due operazioni definite in $\mathbb{Z}$. Ne segue che $(\mathbb{Z}_n,+,\cdot)$ è un anello commutativo unitario con $[0]$ elemento neutro additivo e $[1]$ elemento neutro moltiplicativo. Infatti, se $a,b,c,d$ sono elementi di $\mathbb{Z}$:$$a\equiv b\text{ mod($n$), $c \equiv d$ (mod $n$)}\implies \begin{cases}a+c\equiv b+d \text{ (mod $n$)}  \\
ac\equiv bd \text{ (mod $n$)}\end{cases}$$Dimostrazione:$$\begin{align}\text{(1) }a\equiv b \text{ (mod $n$)}\iff & a-b=hn \\ c\equiv d \text{ (mod $n$)}\iff & c-d=kn \\ \implies a+c-(b+d) &= (h+k)n \\ \implies a+c \equiv b+d & \text{ (mod $n$)}\qquad\triangle\end{align}$$$$\begin{align}\text{(2) }ac-bd=ac-ad+ad&-bd=a(c-d)+(a-b)d\\akn+hnd=(ak+hd)&n \implies ac\equiv bd \text{ (mod $n$)}\qquad \square\end{align}$$
Da cui deduciamo che $\overline{a}+\overline{b}=\overline{a+b},$ $\overline{a}\cdot \overline{b}=\overline{a\cdot b},$ $\forall\overline{a},\overline{b}\in\mathbb{Z}_{n}.$ 

Queste due operazioni sono **ben definite,** ovvero non dipendono dalla scelta dei rappresentanti delle classi di equivalenza (ad esempio $[5]+[4]=[2]+[1]=[3]=[0]$ (in modulo 3)).

###### Proposizione 2 - $\mathbb{Z}_{n}$ come dominio di integrità
In generale $\mathbb{Z}_{n}$ non è un *dominio di integrità,* infatti nei domini di integrità vale [[2023-10-09#Proposizione - legge della cancellazione|la legge di cancellazione]]. Prendiamo per esempio $(\mathbb{Z}_{4},+,\cdot)$ dove $\mathbb{Z}_{4}=\{0,1,2,3 \}$ e verifichiamo che sia un dominio di integrità per la moltiplicazione:

|                         |       |       |       |       |
| ----------------------- | ----- | ----- | ----- | ----- |
| $a\underset{4}{\cdot}b$ | **0** | **1** | **2** | **3** |
| **0**                   | 0     | 0     | 0     | 0     |
| **1**                   | 0     | 1     | 2     | 3     |
| **2**                   | 0     | 2     | *0*     | 2     |
| **3**                   | 0     | 2     | 2     | 1     | 

Ricordando la definizione di **[[2023-10-09#Proposizione|dominio di integrità e divisore dello zero]]**, deduciamo che $\mathbb{Z}_{4}$ non è un *dominio di integrità*, perché in esso $2$ è un divisore dello zero: infatti $(2\cdot2)\text{ mod }4=4\text{ mod }4=0.$ 
###### Proposizione 3 - numeri primi e domini di integrità
Si nota che $\mathbb{Z}_n$ è un dominio di integrità se e solo se $n$ è un numero primo. 

Dimostrazione:
	Ipotizziamo per *assurdo* che $\mathbb{Z}_{n}$ sia un dominio di integrità e che $n$ non sia primo, pertanto $n$ *deve essere ottenuto da due numeri* $1<a,b<n|a\cdot b=n.$Questo implica che $ab\equiv 0\text{ (mod }n)$, ma sia $a$ che $b$ non sono uguali a $0$, ciò significa che questo *non è un dominio di integrità*, che è un **assurdo** che contraddice la nostra ipotesi.

- buona definizione di somma e prodotto di Z/nZ