# Lezione 09
- [[#Esempio - trovare le soluzioni intere di un'equazione diofantea con $c=0$|Esempio - trovare le soluzioni intere di un'equazione diofantea con $c=0$]]
- [[#Esempio - trovare le soluzioni intere di un'equazione diofantea con $ce0$|Esempio - trovare le soluzioni intere di un'equazione diofantea con $ce0$]]
- [[#Metodi Risolutivi per Equazioni Congruenziali|Metodi Risolutivi per Equazioni Congruenziali]]
- [[#Metodi Risolutivi per Equazioni Congruenziali#Congruenze risolvibili come equazioni diofantee|Congruenze risolvibili come equazioni diofantee]]
- [[#Congruenze risolvibili come equazioni diofantee#Esempio - congruenze come equazioni diofantee|Esempio - congruenze come equazioni diofantee]]
- [[#Metodi Risolutivi per Equazioni Congruenziali#Inverso di un numero modulo $\mathbb{Z}_n$ e risoluzione di un'equazione congruenziale|Inverso di un numero modulo $\mathbb{Z}_n$ e risoluzione di un'equazione congruenziale]]
- [[#Inverso di un numero modulo $\mathbb{Z}_n$ e risoluzione di un'equazione congruenziale#Proposizione - Congruenza semplificabile attraverso il $MCD$ e soluzioni di un'equazione congruenziale|Proposizione - Congruenza semplificabile attraverso il $MCD$ e soluzioni di un'equazione congruenziale]]
- [[#Inverso di un numero modulo $\mathbb{Z}_n$ e risoluzione di un'equazione congruenziale#Corollario - Unica soluzione di Equazione congruenziale|Corollario - Unica soluzione di Equazione congruenziale]]

### Equazioni Diofantee
Le **equazioni diofantee** sono delle equazioni a più incognite con coefficienti interi in cui si cercano coppie di soluzioni intere. Un'equazione diofantea è del tipo: $$ax+by=c,\quad a,b,c\in\mathbb{Z}.$$Non è detto che tutte le equazioni abbiano soluzioni intere. Infatti un'equazione diofantea ammette soluzioni intere $x,y$ se il massimo comun divisore divide c. In particolare: $$MCD(a,b)=d \ \land d \space|\space c.$$
- Se $c=0,$ le soluzioni sono:
	- $x=\frac{b}{MCD(a,b)}\cdot t$
	- $y=-\frac{a}{MCD(a,b)}\cdot t$
	Al variare di $t\in \mathbb{Z}.$

- Se $c\ne0,$ le soluzioni sono:
	- $x=x_{0}+\frac{b}{MCD(a,b)}\cdot t$
	- $y=y_{0}-\frac{a}{MCD(a,b)}\cdot t$
	Al variare di $t\in \mathbb{Z}$ con $x_0$ e $y_0$ soluzioni particolari.

La procedura per risolvere un'equazione diofantea del tipo $ax+by+c$ con $c\ne 0$ è la seguente:
1) Calcolare il $MCD(a,b)$ con l'[[2023-10-18#Algoritmo Euclideo|algoritmo di Euclide]]. 
2) Risolvere $ax+by=0$ 
3) Risolvere l'identità di Bézout: si trovano $\tilde{x}$ e $\tilde{y}$ tale che $a\tilde{x}+b\tilde{y}=MCD(a,b)$
4) Le soluzioni particolari saranno: $x_0=\frac{c}{MCD(a,b)}\cdot \tilde{x}$ e $y_0=\frac{c}{MCD(a,b)}\cdot\tilde{y}$
5) Le soluzioni generali si ottengono sommando le soluzioni particolari con quelle trovate al punto (2): $x=x_0+\frac{b}{MCD(a,b)}\cdot t$ e $y=y_{0}-\frac{a}{MCD(a,b)}\cdot t$

Per il caso $c=0$ basta semplicemente fermarsi al punto 2.
###### Esempio - trovare le soluzioni intere di un'equazione diofantea con $c=0$
Troviamo le soluzioni intere di $168x+132y=0.$ 
Applico l'algoritmo di Euclide per trovare il $MCD(168,132):$$$\begin{align}168 &=132+36 \\ 132 &= 36\cdot 3+24 \\ 36 &=24+12 \\ 24 &=12\cdot 2+0.\end{align}$$che è $12.$ 

Le soluzioni sono quindi tutte e sole della forma:$$\begin{align} x & =\frac{132}{MCD(168,132)}\cdot t =\frac{132}{12}\cdot t=11t \\ y&=-\frac{168}{MCD(168,132)}\cdot t =-\frac{168}{12}\cdot t=-14t\end{align}$$
###### Esempio - trovare le soluzioni intere di un'equazione diofantea con $c\ne0$
Troviamo le soluzioni intere di $168x+132y=36.$

Il $MCD(168,132)=12$ (il procedimento è sopra).

Dopodiché risolvo l'[[2023-10-18#Corollario 2 - identità di Bézout|identità di Bézout]]: trovo $x_0$ e $y_0$ tali che $168x_0+132y_0=MCD(168,132)=12.$
Riprendendo i calcoli sopra avremo: $$\begin{align}12 &=36-24 \\ 24 &= 132-3\cdot 36 \\ 36 &=168-132 \\ \implies12 &=168-132 -(132-3\cdot (168-132)) \\ \implies 12&=168\cdot \underset{\tilde{x}}{\underbrace{4}} + 132 \cdot\underset{\tilde{y}}{\underbrace{-5}} \end{align}$$Quindi $\tilde{x}=4$ e $\tilde{y}=-5$
Le soluzioni particolari saranno:$$\begin{align}x_0=\frac{36}{MCD(168,132)}\tilde{x}=3\tilde{x}\quad&\text{e}\quad y_0=\frac{36}{MCD(168,132)}\tilde{y}=3\tilde{y}\\\longrightarrow x_{0}=12\ &\text{e}\ y_{0}=-15 \end{align}$$Le soluzioni generali quindi saranno:$$\begin{align} x=x_{0}+&\frac{132}{MCD(168,132)}\cdot t=x_{0}+11t\\\text{e}\quad y=y_{0}+&\frac{168}{MCD(168,132)}\cdot t=y_{0}-14t \\ \\ \longrightarrow x=12&+11t\quad\text{e}\quad y=-15-14t\end{align}$$al variare di $t\in\mathbb{Z}.$
#### Metodi Risolutivi per Equazioni Congruenziali
##### Congruenze risolvibili come equazioni diofantee
La risoluzione delle equazioni diofantee è correlata alle [[2023-10-13#Congruenze|congruenze lineari]]. Supponiamo di avere una congruenza $ax\equiv b \text{ (mod }n)\iff ax-b=ny$ per qualche $y \in \mathbb{Z}.$ Pertanto, risolvere $ax\equiv b\text{ (mod }n)$ equivale a risolvere l'equazione diofantea $ax-ny=b.$ 

Notiamo che risolvere $ax-ny=b$ equivale a risolvere $ax+ny=b$ data l'arbitrarietà di y.

In particolare, $ax\equiv b\text{ (mod }n)$ ha soluzione $\iff MCD(a,n)$ divide $b$. In tal caso, si può trovare la soluzione come visto nell'esercizio precedente.
###### Esempio - congruenze come equazioni diofantee
Proviamo a risolvere la congruenza $5x\equiv 4\text{ (mod }14).$ La congruenza ha soluzione perché $MCD(5,14)=1$ divide $4.$ Risolvo quindi l'equazione diofantea $5x+14y=4.$

Inizio prima risolvendo $5x+14y=0:$$$\begin{align}14&=5\cdot 2+4 \\ 5&=4+ 1 \\ 4&=4+0 \\ &\ \big\Downarrow \\ 1 &=5-4 \\ 4&=14-5\cdot 2 \\ \implies 1&=5-14+5\cdot 2 \\ \implies 1&=5\cdot \underset{\tilde x}{\underbrace{3}} + 14\cdot \underset{\tilde y}{\underbrace{(-1)}}\end{align}$$Siccome nella congruenza lineare l'incognita è solo $x$ ci basterà trovare solamente la soluzione relativa ad $x$ ovvero $x_{0}=4\tilde x=12.$ La soluzione generale invece sarà $x=12+14t$ con $t\in \mathbb{Z}$ (che possiamo scrivere come $x\equiv 12\text{ (mod }14)$. 

Per capire meglio, ricordiamo che $5x\equiv 4\text{ (mod }14)$ significa che $5x-4=14h.$ Se sostituiamo $x$ con la soluzione generale $x=12+14t,$ otteniamo:$$5(12+14t)-4=14h$$Sviluppando i calcoli otterremo$$\begin{align}60+70-4&=14k \\ 56+70 &=14k \end{align}$$Dividendo tutto per $14,$ otterremo $4+5t=k.$ Essendo $k$ la somma di due interi, è un intero. Quindi la soluzione generale soddisfa la congruenza.

Tuttavia le congruenze possono essere risolte in un modo più semplice. Il procedimento, consiste solamente nel trovare il loro inverso modulo $\mathbb{Z}_{n}$

Per aiutarti, ho svolto un esercizio su un'equazione diofantea e su un'equazione congruenziale trasformata in una diofantea. Per vederli clicca [[qui]]
##### Inverso di un numero modulo $\mathbb{Z}_n$ e risoluzione di un'equazione congruenziale
L'insieme degli elementi invertibili in $\mathbb{Z}_{n}$ è definito come $$\begin{align}\mathcal{U}(\mathbb{Z}_{n})= &\{[a]\in\mathbb{Z}_{n}|MCD(a,n)=1 \} \\ \text{o più semplicemente } &\{[a]|\exists[b]\text{ tale che }[a][b]=[1] \} \end{align}$$
Come si trova l'inverso di un elemento invertibile?
Dato che $MCD(a,n)=1$ esso è anche una [[2023-10-18#Corollario 2 - identità di Bézout|identità di Bézout]], pertanto possiamo scriverla in questo modo: $$\exists r,s|ar+ns=1\implies ar-1=ns$$ come abbiamo già detto prima. Da qui notiamo facilmente che $$ar-1=ns\stackrel{\substack{\text{convertito in }\\\text{congruenziale}}}{\longrightarrow}ar\equiv 1\text{ (mod }n)\implies[a][r]=1$$
###### Proposizione - Congruenza semplificabile attraverso il $MCD$ e soluzioni di un'equazione congruenziale
Chiamiamo $d=MCD(a,n).$ Adesso, $[a][x]\equiv b\text{ (mod }n)$ ha soluzione $\iff d\space|\space b.$ Una volta soddisfatta questa condizione, la congruenza è equivalente all'equazione $$\dfrac{a}{d}x\equiv \dfrac{b}{d}\text{ (mod }\dfrac{n}d)$$ (notiamo che $MCD(\dfrac{a}{d},\dfrac{n}{d})=1,$ quindi la congruenza di prima a soluzione). La soluzione della congruenza è $$x_{0}=[\alpha][\frac{b}{d}], \text{ con } [\alpha] \text{ inverso moltiplicativo di }\left[\frac{a}{d}\right]\text{ in }\mathbb{Z}_{n}$$

Se $x_{0}$ è una soluzione di $ax\equiv b\text{ (mod }n),$ tutte le infinite soluzioni di questa congruenza sono del tipo:$$x_{0}+h\cdot \frac{n}{MCD(a,n)}\quad \text{con }h\in\mathbb{Z}.$$Tuttavia possono esserci delle ripetizioni (notiamo che ogni volta che aggiungo o sottraggo $\dfrac{n}{d}$ ottengo un'altra soluzione valida, e dopo $d$ volte torno a quella originale. Le soluzioni tutte diverse tra loro invece sono esattamente $d=MCD(a,b).$ 
###### Corollario - Unica soluzione di Equazione congruenziale
Se e il $MCD(a,n)=1,$ (in particolare, se $n$ è primo e $a$ non è un multiplo di $n$) allora la congruenza ammette un'unica soluzione modulo $n.$
### Funzione $\varphi$ di Eulero
Sia $n\ge1.$ Si definisce $\varphi(n)$ la **funzione di Eulero** di $n$ che rappresenta il numero di interi positivi < $n$ e relativamente coprimi con $n.$

Ad esempio $\varphi(10)=4,$ perché tra $1$ e $10$ ci sono $4$ interi coprimi con $10:1,3,7,9.$

Sia $n=p_{1}^{h_{1}}\cdot p_{2}^{h_{2}}\cdot...p_{s}^{h_{s}}$ la fattorizzazione di $n$ con $i$ $p_{i}$ $(i=1,...,s)$ primi distinti. Allora risulta:$$\varphi(n)=\varphi(p_{1}^{h_{1}})\cdot \varphi(p_{2}^{h_{2}})\cdot \varphi(p_{s}^{h_{s}})$$
Come si calcola $\varphi(n)?$
- Caso particolare 1: se $n$ è un numero primo $p$ allora$$\varphi(p)=p-1$$
	- Esempio: $\varphi(7)=7-1=6:\{1,2,3,4,5,6 \}$
- Caso particolare 2: se $p^h$ è una potenza di un numero primo allora$$\varphi(p^h)=p^{h}-p^{h-1}\stackrel{\text{raccogliendo}}{=}p^{h}\left( 1-\frac{1}{p} \right)$$
	- Esempio: $\varphi(64)=\varphi(2^{6})=2^{6}-2^{5}=32$
- Caso generale: se ho un numero $n$ lo scompongo in fattori primi: $n=p_{1}^{h_{1}}\cdot p_{2}^{h_{2}}\cdot...p_{s}^{h_{s}}$ dopodiché risaliamo ai casi particolari: $$\begin{align}&\varphi(n)=\varphi(p_{1}^{h_{1}})\cdot\varphi(p_{2}^{h_{2}})\cdot...\cdot\varphi(p_{r}^{h_{r}})=\\&(p_{1}^{h_{1}}-p_{1}^{h_{1}-1})\cdot (p_{2}^{h_{2}}-p_{2}^{h_{2}-1})\cdot ...\cdot (p_{s}^{h_{s}}-p_{s}^{h_{s}-1}) \end{align}$$
###### Osservazione - $\varphi$ moltiplicativa
Si può dimostrare che $\varphi$ è moltiplicativa, infatti se $MCD(a,b)=1,$ $\varphi(ab)=\varphi(a)\cdot\varphi(b)$
###### Esempio - Esercizio sulla funzione $\varphi$ di Eulero
Quanti sono gli interi tra 1 e 2020 coprimi con 2020 stesso?

Per risolvere questo esercizio possiamo utilizzare la funzione $\varphi$ di Eulero. Iniziamo scomponendo 2020 in fattori primi:$$2020=2^{2}\cdot 5\cdot 101$$Usando la formula generale, avremo (prodotto di casi particolari):$$\varphi(2020)=\varphi(2^2)\cdot \varphi(5)\cdot \varphi(101)=2\cdot 4\cdot 100=800$$Questo conferma il fatto che tra 1 e 2020 ci sono 800 numeri coprimi con 2020.

La funzione $\varphi$ di Eulero ha molte applicazioni, ad esempio permette di calcolare l'*inverso modulo $n$* di un numero.
##### Applicazioni di $\varphi$ - Inverso modulo $n$
Si dice che un intero $a$ è **invertibile modulo n** $\iff MCD(a,n)=1.$ Sotto questa ipotesi, un valore possibile dell'inverso si ottiene elevando $a^{\varphi(n-1)}.$ 

Per dimostrarlo, è necessario conoscere un teorema di Eulero, che afferma che se $MCD(a,n)=1$ allora:$$a^{\varphi(n)}\equiv1(\text{mod }n)$$
Per cui, se ho un equazione del tipo $ax\equiv b\text{ (mod }n),$ se moltiplico tutto per $a^{\varphi(n)-1}$ ottengo:$$\underset{a^{\varphi(n)}\equiv 1\text{ (mod }n)}{\underbrace{a^{\varphi(n)-1}a}x}\equiv a^{\varphi(n)-1}b\text{ (mod }n)$$
###### Esempio - calcolo di inverso modulo $n$ tramite $\varphi$ di Eulero
$$\begin{align} 3x\equiv 2\text{ (mod }5)\longrightarrow x& \equiv 3^{\varphi(5)-1}\cdot 2\text{ (mod }5)\stackrel{\varphi(5)=4}{\longrightarrow} \\ x\equiv 54\text{ (mod 5}) &\longrightarrow x\equiv 4\text{ (mod }5)\end{align}$$
###### Proposizione - Calcolo della cardinalità degli invertibili di $\mathbb{Z}_{n}$ mediante la funzione $\varphi$ di Eulero
Come abbiamo [[2023-10-13#Proposizione 4 - $ mathbb{Z}_{n}$ come campo e numeri primi|precedentemente]] detto che se $n$ non è primo, la cardinalità degli elementi invertibili in $\mathbb{Z}_{n}$ è data da tutti gli elementi che sono coprimi con $n,$ ovvero $\varphi(n).$
# TODO
- aggiungere esercizio su un'equazione diofantea e su un'equazione congruenziale trasformata in una diofantea da goodnotes