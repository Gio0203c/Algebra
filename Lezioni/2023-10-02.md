# Lezione 01 - Introduzione
- [[#Formulario|Formulario]]
- [[#Gli Insiemi|Gli Insiemi]]
			- [[#Esempio:|Esempio:]]
- [[#Le Relazioni|Le Relazioni]]
			- [[#Esempio:|Esempio:]]
	- [[#Le Relazioni#Relazione Inversa|Relazione Inversa]]
			- [[#Esempio:|Esempio:]]
	- [[#Le Relazioni#Relazioni di Equivalenza|Relazioni di Equivalenza]]
			- [[#Esempio:|Esempio:]]
	- [[#Le Relazioni#Classi di Equivalenza|Classi di Equivalenza]]
			- [[#Proposizione:|Proposizione:]]
			- [[#Dimostrazione:|Dimostrazione:]]
	- [[#Le Relazioni#Insieme Quoziente|Insieme Quoziente]]
	- [[#Le Relazioni#Partizione|Partizione]]
			- [[#Proposizione:|Proposizione:]]
			- [[#Dimostrazione:|Dimostrazione:]]
			- [[#Proposizione:|Proposizione:]]
			- [[#Dimostrazione:|Dimostrazione:]]

## Formulario
| Simbolo                                                | Come si legge                     |
| ------------------------------------------------------ | --------------------------------- |
| $$\forall$$                                            | "Per ogni"                        |
| $$\exists \space \text{/}\space \nexists$$             | "Esiste / Non Esiste"             |
| $$\exists!$$                                           | "Esiste ed è unico"               |
| $$\in \space \text{/}\space \notin $$                  | "Appartiene / Non Appartiene"     |
| $$\subseteq \space \text{/} \nsubseteq$$               | "È contenuto / Non è contenuto"   |
| $$\subset \space \text{/} \varsubsetneq$$              | "È [[contenuto propriamente]]"    |
| $$\implies \space \text{/} \space \centernot\implies$$ | "Implica / Non implica"           |
| $$\iff$$                                               | "Se e solo se"                    |
| $$\mid$$                                               | "Tale che"                        |
| $$\triangle$$                                          | "Dimostrazione completa per metà" |
| $$\square$$                             | "Dimostrazione completa totalmente" |
 
## Gli Insiemi
Un insieme è una *collezione di oggetti*. Vari esempi di insieme possono essere:
- L'insieme di tutti gli studenti in una scuola
- L'insieme dei ragazzi nati nel 2003
- L'insieme $\mathbb{N}$ di tutti i numeri: $\{0,1,2,3,...\}$ 
Il concetto di insieme viene definito **primitivo**, nel senso che non può essere definito con altre nozioni più elementari. 

Gli insiemi godono di varie applicazioni:
- L'[[intersezione]]
- L'[[unione]]
- Il [[complemento]]
- La [[differenza]]

Un altro concetto che si può definire a partire da due insiemi $A$ e $B$ è quello di [[prodotto cartesiano]]. 

Un importante insieme associato ad un insieme è l'**insieme delle parti (o dei sottoinsiemi)** di $A$, che si indica con $\mathcal{P}(A)$, ossia un insieme i cui elementi sono a loro volta insiemi. Più precisamente l'insieme delle parti di un insieme A è per definizione l'insieme di tutti i possibili sottoinsiemi di A.
###### Esempio:
Dato l'insieme $A={a,b,c}$ il suo insieme delle parti corrisponde a questo insieme $\mathcal{P} = \big\{\emptyset, \{a\},\{b\},\{c\},\{a,b\},\{a,c\},\{b,c\},\{a,b,c\}\big\}$.
## Le Relazioni
Una relazione $\rho$ da un insieme $A$ ad un insieme $B$ è un sottoinsieme del prodotto cartesiano $A \times B$. Se $A = B$, allora si parla di *relazione $\rho$ definita su su A* e si identifica con $a\space \rho \space b$. Vari esempi di relazione sono:
- La relazione di essere amico in un insieme $A$ di persone.
- La relazione di proporzionalità tra la massa e il peso.

Una relazione viene rappresentata in diversi modi:
- $(a,b) \in \rho \iff a \stackrel{\rho}{\to} b$
- $b = \rho(a)$
###### Esempio:
Definiamo la relazione $\leq$, definita su un insieme $S = \{1,2,3\}$. Questa relazione prende tutte le coppie ordinate $(a,b)$ dell'insieme affinché per ogni coppia $a\leq b$. Quindi avremo:
$$\{(1,1),(1,2),(1,3),(2,2),(2,3),(3,3)\}$$
Graficamente:
```tikz
\usepackage{tikz}
\usetikzlibrary{positioning}

\begin{document}

\begin{tikzpicture}[
mydot/.style={
  circle,
  fill,
  inner sep=2pt
},
>=latex,
shorten >= 3pt,
shorten <= 3pt
]
\node[mydot,label={left:20}] (a1) {}; 
\node[mydot,below=of a1,label={left:2}] (a2) {}; 
\node[mydot,below=of a2,label={left:3}] (a3) {}; 

\node[mydot,right=3cm of a1,label={right:1}] (b1) {}; 
\node[mydot,below=of b1,label={right:2}] (b2) {}; 
\node[mydot,below=of b2,label={right:3}] (b3) {}; 


\path[->] (a1) 
  edge (b1)
  edge (b2)
  edge (b3);
\path[->] (a2)
  edge (b2)
  edge (b3);
\path[->] (a3) 
  edge (b3);
\end{tikzpicture}
\end{document}
```

### Relazione Inversa
Se $\rho$ è una relazione da $A$ a $B$, la relazione inversa $\rho^{-1}$ è la relazione da $B$ ad $A$ definita come: $$b\space\rho^{-1}\space a \iff a\space\rho\space b$$
###### Esempio:
Data la relazione $\rho$ da $A = \{1,2,3,4\}$ a $B=\{2,5,6,7,8\}$ essa vale: $$\rho = \{(1,2),(1,5),(2,5),(3,5),(3,2),(3,7),(3,8)\}$$ La relazione inversa (da $B$ ad $A$) vale:$$\rho = \{(2,1),(2,3),(5,1),(5,2),(5,3),(7,3),(8,3)\}$$
Graficamente:

| Relazione $\rho$         | Relazione $\rho'$             |
| ------------------------ | ----------------------------- |
| ![[lez01rho.drawio.svg]] | ![[lez01rhoprimo.drawio.svg]] | 
### Relazioni di Equivalenza
Una relazione $\rho$ definita su un insieme $A$ si definisce **relazione di equivalenza** se verifica le seguenti proprietà:
- Proprietà *riflessiva*: $a \space\rho\space a$   $\forall a\in A$
- Proprietà *simmetrica*: $a \space \rho \space b \implies b\space\rho\space a$   $\forall a,b \in A$
- Proprietà *transitiva*: $a \space \rho \space b$ e $b \space\rho\space c  \implies a\space\rho\space c$   $\forall a,b,c \in A$
###### Esempio:
- La relazione di avere la stessa età di un insieme di $A$ persone.
- La relazione di similitudine definita nei triangoli.
### Classi di Equivalenza
Sia $\rho$ una relazione di equivalenza definita su $A$. Si definisce **classe di equivalenza** (denotata con $[a]$ oppure con $\bar{a}$) di un elemento $a\in A$ l'insieme di tutti gli elementi di $A$ che sono equivalenti ad $a$.
$$\boxed{[a] \stackrel{def}{=}\{b\in A| b\space\rho\space a\}}$$
Riprendiamo l'esempio delle persone che hanno la stessa età. Prendiamo l'insieme $A = \text{\{Aubrey,Hero,Kel,Mari,Omori\}}$ dove:
- Aubrey - 16
- Hero - 20
- Kel - 16
- Mari - 20
- Omori - 16
La relazione di avere la stessa età è definitca come: $$\rho = \big\{(Aubrey,Kel),(Aubrey,Aubrey),(Hero,Mari),(Kel,Omori),...\big\}$$
La classe di equivalenza $[Omori] = \{Aubrey,Kel,Omori\}$ definisce tutti gli elementi in relazione con $Omori$, ovvero le persone che hanno la sua stessa età.

Possiamo quindi dedurre che l'*equivalenza* tra gli elementi e l'*uguaglianza* tra le classi di equivalenza sono correlate. 
###### Proposizione:
In particolare, per una relazione $\rho$ definita su un insieme $A$:$$[a] = [b] \iff a\space\rho\space b$$
###### Dimostrazione:
$\implies:$
Sia $[a] = [b]$. 
Essendo $\rho$ riflessiva, $b\space \rho \space b$ dove $b \in [b]$.
Essendo per ipotesi $[a] = [b], \space b \in [a]$ .
Per definizione di classe di equivalenza, $b \space\rho\space a$.
Essendo le relazioni di equivalenza simmetriche, $a \space\rho\space b$ . $\triangle$

$\Longleftarrow:$
Sia $a \space \rho \space b$.
Prendiamo $c \in[a]$, pertanto $c \space\rho\space a$.
Per transitività quindi $c\space\rho\space b\implies c\in [b]\implies[a]\subseteq[b]$.
Prendiamo $d \in[b]$, pertanto $d \space\rho\space b$.
Per simmetria, $b \space\rho\space a$.
Per transitività quindi $d\space\rho\space a\implies d\in [a]\implies[b]\subseteq[a]$.

Se $[a]\subseteq[b]$ e $[b]\subseteq[a]$, allora $[a] = [b]$. $\square$

### Insieme Quoziente
Sia $\rho$ una relazione di equivalenza in un insieme $A$. L'**insieme quoziente di $A$ rispetto a $\rho$** è l'insieme di tutte le classi di equivalenza per quella relazione. In particolare: $$A\text{/}\rho\stackrel{def}{=}\{[a]|a\in A\}$$
Questo ci permette di dire che tutti gli elementi $a$ che erano equivalenti in $A$, si trasformano in un unico elemento $[a]$.
### Partizione
Una partizione è una collezione di sottoinsiemi $A_{lettera}$ non vuoti di $A$ tali che:
- $\bigcup_{\alpha}A_{\alpha}=A$ (L'unione di tutti gli $A_{\alpha}$ deve essere $A$, devono *ricoprirlo*).
- $A_{\alpha}\cap A_{\beta}\neq \emptyset \iff A_{\alpha}=A_{\beta}$ (Le parti o sono *[[disgiunte]]* oppure coincidono).

Una partizione è quindi un'insieme di sottoinsiemi non vuoti tale che ogni elemento di $A$ appartiene ad uno e un solo dei sottoinsiemi dati.
###### Proposizione: 
Data una relazione di equivalenza, le classi di equivalenza di $A\text{/}\rho$ costituiscono una partizione su $A$.
###### Dimostrazione:
- Ricoprono $A$: essendo $a\space\rho\space a$ per ogni $a$ in A, ogni $a\in A$ appartiene alla sua classe di equivalenza.
- Le classi di equivalenza o coincidono o sono disgiunte: Sia $z \in [a] \cap [b]$ (quindi non possono essere [[disgiunte]]). Allora $z \space\rho\space a$ e $z \space\rho\space b$. Per simmetria e transitività $a \space\rho\space b$. Per la preposizione precedente, se $a \space\rho\space b$, $[a] = [b]$, ossia le due classi coincidono.

###### Proposizione: 
Ogni partizione di un insieme $A$ determina una su $A$ una relazione di equivalenza, per la quale i sottoinsiemi della partizione sono le classi di equivalenza.
###### Dimostrazione:
Indicati con $A_{\alpha}$ i sottoinsiemi della partizione, basta definire la seguente relazione: $$a \space\rho\space b \iff \exists A_{\alpha} | a,b\in A_{\alpha}$$
E' una relazione di equivalenza, le cui classi sono le parti di $A_{\alpha}$.


